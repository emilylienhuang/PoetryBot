<|startoftext|>

Раптово усі поставали борцями.
Усі з піджаків майорять прапорцями.
А я – не борець, не трибун, не оратор.
Дурна в мене вдача, паскудний карахтер.
Не маю позиції, навіть – і пози,
Отож балансую між віршів і прози.
Але не пишу я в ній про патріотів,
Про славне лицарство – про них і поготів.
Чи то – поготів? Ні, здається – поготів.
Також не пишу я про гуннів, про готів,
Ані про манкуртів, ні про яничарів,
Ані про Батурин, ані про Почаїв,
Ні про Калнишевського, ні про Мазепу.
Варю собі каву. Читаю газету.
Ходжу до клозету. Ходжу до театру.
Палю сигарети. Здебільшого – “Ватру”.
Оскільки ні “Кемелу”, ні “Галуазу”
Ніхто не пришле із Бродвею й Монмартру.
<|endoftext|> 
 <|startoftext|>

Як останній мудила, гризеш посторонки й вудила.
Чим, епохо, крім СНІДу, іще ти нас нагородила?
Лисочолі титани потроху дійшли до оргазму,
Переплавивши власну сперму в плазму чужого маразму.
Де кантуєшся ти, з ким кентуєшся, музо мізерна,
Доки в твого законного мужа мармиза мажорно-музейна,
І кому ти даруєш своє мізері-милосердя,
Спересердя зламавши у ньому останнє осердя?
Наче мати-селянка, що синові не догодила,
Хоч у джинс нарядила й на танці на бальні водила.
Але щось проступає, чого на словах не означить.
Мати пише й співає. А діти читають і плачуть.
<|endoftext|> 
 <|startoftext|>



Ніби зламана сьома печать.
Він ху ячить. Газети ячать.
Вся міліція ловить маньяка.
Два дебелі понурі менти
Перевірили документи –
Щось у хлопців фортуна ніяка.
Притулюся плечем до вікна.
Подрімаю. Та що за мана? -
Озирнуся на тінь, мов на запах.
Може це приверзлося мені,
Чи – майнула між сосон в вікні
Чорна постать з рушницею в лапах?..
Він бреде крізь порожні ліси.
Він міркує над сенсом краси.
Він вступає в страшні протиріччя.
І шкребеться в поліські хати,
Перестрашені до німоти,
Вже нове, двадцять перше сторіччя!
У село не ввійти, не вповзти –
На дорогах чергують пости,
Окупують лікарні і школи.
Залучають ОМОНи й війська.
Брама пекла страшенно близька,
Так сьогодні близька, як ніколи!..
Цього року зима затяжна.
І вона – ще якого рожна? –
Далі стелиться, біло та м`яко.
Виїдає очу білизна.
Третє березня. Майже весна.
На Поліссі шукають маньяка.


<|endoftext|> 
 <|startoftext|>



Сорокаріччя дихає в обличчя.
- Кому – кричить – на той бік, у заріччя? -
Веселий перевізник Харитон.
А ми завмерли на краю сторіччя.
Невже до нас звучить ця форма клична,
Цей кепський жарт, цей фамільярний тон?
Та нам же ще до Відня й до Берліна!..
Але вода вдаряє під коліна
І громіздкою робиться хода.
І не спасуть вже й наше покоління
Всі мантри, заклинання і моління,
Всі бу-ба-бу і шабадабада.
Це лиш антракт! Ще буде друга дія!
Це ж наша “La Divina Commedia”.
Комедія! Хіба ж не дивина?
Останній чар повергнутого змія –
Що більше важить не сама подія,
А почуття, що збуджує вона!
In mezzo nel cammin di nostra vita…
Душа яріє, смутком оповита.
Ярій, душе, ярій, та не ридай!
Твій розпач – марний! Перспектива – світла!
Коли ж розпука у тобі розквітла –
Продай себе, або в оренду здай!..
Середній вік. Часи середньовіччя.
Ми досягли їх, трохи навіть швидше,
Ніж планували в золоті роки.
Підсунулись впритул – куди вже ближче.
Та в дзеркалі не втопиться обличчя
І не почнеться відлік навпаки.
<|endoftext|> 
 <|startoftext|>



це бурячанка – не буряки
це вже хорал а не джаз
чуєте шурхіт тихий такий –
це осипається час
листям з дерев
тиньком зі стін
шерстю зі псів і котів
ось і здійснив ти все що хотів
тільки – не так як хотів
ніби ж і сам не зовсім мудак
й друзі – не мудаки
все що збулось – збулося не так
з точністю до навпаки
вранці завжди нагадають жінки
що їм вночі нашептав
рух твій гінкий
хліб твій гіркий
кінь твій копита стоптав
всоте узяти в долі аванс
втисячне втратити шанс
наче в клепсидрі у кожному з нас
пере
<|endoftext|> 
 <|startoftext|>



Ми тебе чекали довго-довго.
Наш купон нарощував нулі,
А над нами з-поза Дону й Волги
Кепкували кляті москалі.
Та вагома, як німецька марка,
Вийшла ти із сейфів НБУ,
Наче Попелюшка з закамарка,
В збуджену і радісну юрбу.
І тепер не тільки рибу-птицю,
А зробивши відповідний рух,
Грошову державну одиницю
Можна взяти трепетно до рук.
Ще ж вона і в обіг не ходила!
З неї, попід вуса вбгавши рот,
Це ж очима князя Володимира
Дивиться Пинзеник у народ!
В школі державництва всі ми – учні.
Гривня ж – це оцінка в нас така.
Втілилися в ній реформи Кучми
І державна мудрість Кравчука.
Тож не ліри чи якісь динари,
А вона в свій номінал вміща
Полум`яність Чорновола й Хмари,
Зваженість Олійника й Плюща.
Чи ж перцівка гірша “Абсолюту”?
(Дегустатор хто – то й відрізняй!)
Батьківщину, матір і валюту
Більше не міняєм – так і знай!
Наша предковічна, наша древня,
Наша світанково-молода
По планеті вже крокує гривня
І повік тверда її хода!!!
<|endoftext|> 
 <|startoftext|>



Любіть Оклахому! Вночі і в обід,
Як неньку і дедді достоту!
Любіть Індіану! Й так само любіть
Північну й Південну Дакоту.
Любіть Алабаму в загравах пожеж,
Любіть її в радощі й біди!
Айову любіть! Каліфорнію теж!
І пальми крислаті Флоріди!
Дівчино! Хай око твоє голубе,
Та не за фізичнії вади –
Коханий любити не встане тебе,
Якщо ти не любиш Невади!
Юначе! Ти мусиш любити стократ
Сильніше, ніж любиш кохану,
Колумбію-округ і Джорджію-штат,
Монтану і Луїзіану!
Любити не зможеш ти штатів других,
Коли ти не любиш по-братськи
Полів Арізони й таких дорогих
Просторів Аляски й Небраски.
Любов цю, сильнішу, ніж потяг до вульв,
Плекай у душі незникому.
Вірджінію-штат, як Вірджінію Вулф
Люби! І люби – Оклахому!


<|endoftext|> 
 <|startoftext|>



Як ти звучиш калиново-дубово,
Рідна моя, моя матірна мово!
Слово м`яке, оксамитове, байкове.
Слово є дідове. Слово є батькове.
І Білодідове. І Сивоконеве.
І Чорноволове вже узаконене.
В соннім спокої вогонь твій ледь бився.
Але страху я тоді натерпівся!
З тої халепи не вийшли б ми зроду,
Кляпи, здавалось, в ротах у народу.
Та щоб підняти тебе із гробовищ,
Встали до герцю Жулинський, Грабович!
Щоб воскресити тебе з домовини,
В діло пішли каменюки й дубини.
Вороне чорний! Даремно ти крячеш!
Ріднеє слово жиє і є – бачиш?
Рідна моя, українськая мова
Житиме вічно – кльова, фірмова!
<|endoftext|> 
 <|startoftext|>



Ми тут не можем ні пити, ні їсти,
Ані читати газети й книжки,
Доки квебецькі сепаратисти
Тіло твоє деруть на шматки,
Многостраждальна ненько-Канадо!
Нас вже дивує твоя німота.
Що вони хочуть? Чого їм ще надо?
Що їм іще там у вас не хвата?
Ми вже не дивимось і Маріанну
Через отой ваш бедлам-тарарам.
Ми вже писали про це й Міттерану.
(Хто він, до речі, той Міттеран?)
Ми й до Бутроса, й до Галі напишем,
Ми і до Лондона вдарим чолом.
Ви там не панькайтесь, пане Гнатишин,
З тим оборзілим французьким хамлом!
Ви нам лиш свисніть – ми все тут залишим,
Зразу й приїдемо. Цілим селом.


<|endoftext|> 
 <|startoftext|>



Ми тут не можем ні пити, ні їсти,
Ані читати газети й книжки,
Доки квебецькі сепаратисти
Тіло твоє деруть на шматки,
Многостраждальна ненько-Канадо!
Нас вже дивує твоя німота.
Що вони хочуть? Чого їм ще надо?
Що їм іще там у вас не хвата?
Ми вже не дивимось і Маріанну
Через отой ваш бедлам-тарарам.
Ми вже писали про це й Міттерану.
(Хто він, до речі, той Міттеран?)
Ми й до Бутроса, й до Галі напишем,
Ми і до Лондона вдарим чолом.
Ви там не панькайтесь, пане Гнатишин,
З тим оборзілим французьким хамлом!
Ви нам лиш свисніть – ми все тут залишим,
Зразу й приїдемо. Цілим селом.


<|endoftext|> 
 <|startoftext|>



І для кожного козаченька
Від нетяги до отамана
Є одна Україна-ненька,
Але є ще й Панама-мама.
Київ – мать городів панамських,
Сальвадорських і сурінамських,
І пуерто-, і коста-ріканських,
І радянських, і пост-радянських, -
Всіх, де чують себе панами
Громадяни країни Панами.
Лийся, пісне моя, мов текіла!
Досягни мудреця і дебіла,
І нарколога, і наркомана –
Всіх нас криє мама-Панама.
А як нам уже майже хана,
Спрагло губи шепнуть “Пана…”
Маєм встати. І знов над нами
Шелестить знамено Панами!
<|endoftext|> 
 <|startoftext|>



дівча пухнасте у короні маковій
їсть пластівці й дурниці милі меле
між індіян оплачених-оплаканих
за те що ти украв її у мене
її володаря велично-воскобрового
ще й плюнувши в важкоповіка око
до того й тогу шапнув розідрав – ого –
прирік кнура нову крутити муку
жахіття це кохання це фіалку
цю жаль і розпач заливають вщерть
ти ж розламавши дурнувату ляльку
ще й голову її пожбурив геть
за те що ти спромігся сперти
а я не уберіг – тепер ти
маєш померти
<|endoftext|> 
 <|startoftext|>



Близ міста Санто-Домінґо
В республіці Домініканській,
У домі на пальмових палях
Живе мала Домініка,
Дочка чаклуна місцевого, –
Мулатка оливковошкіра,
Довгонога, масляноока
Вже старша за 10 літ.
Якби нам зустрітись увечері
На березі океану,
Де пальми стоять витинанками
У блиску води й піску,
Я взяв би тебе, Домініко,
За твої тонкі передпліччя,
Ривком би наблизив до себе
Переляк в твоїх очах…
А потім, сповнений вдячності
За те нетривале щастя,
Дорога к якому дедалі частіше
Лежить через брами аптек,
Я б гаряче-емоційно
З тобою, мала, попрощався б,
Пообіцявши путівку
В піонерський табір “Артек”.
<|endoftext|> 
 <|startoftext|>



Цей всесвіт – озеро, а світ у ньому – острів.
А доокола всесвіту – боги.
Творили просто, спочиваєм остро,
І сьомий день постійно навкруги.
Це озеро ще й – чаша кришталева,
В якій парує тепле молоко.
Проходить Сонце крізь сузір`я Лева
І ніжиться в піску малий Левко.
А світ цей – ще й осонцена пустиня,
Що переходить у розкішний сад,
Де чеберяють Марта і Христина
Через пісок в їдальню і назад,
Де вживши хто тампакс, хто просто ватки
І внутрішній в собі навівши лад,
На сонці вигріваються мулатки,
Й між них мулат, липкий, мов мармелад.
А я, з мулатки знявши амулетку,
Від`їду, – знов окремо від усіх,
На глибину пожбуривши монетку,
Чим відкуплюсь за несвідомий гріх.
<|endoftext|> 
 <|startoftext|>



У цій юрбі mezczyzn і женщин,
В цій боротьбі меншин і menschen.
В цій баранячій барадьбі
Чим я зарадити тобі?
Не в Хохломі, не в Оклахомі,
У цій осаді, в цій судомі,
У цім содомі, в цім диму
Що ми порадити кому?
Горілку пити, сльози лити,
Отримувати в морду й бити
У цій борні, у цій херні –
Чим ти допомогти мені?
В цім гонорі, у цій Гоморрі,
В цім гаморі, неначе в морі –
Як ми почути трубний глас?
Як Він спасти нещасних нас?
<|endoftext|> 
 <|startoftext|>



шабадабада шабадабада
мужчина і жінка
шабадабада шабадабада
двадцять років по тому
напевно і неодмінно
зустрінуться знову
і говоритимуть про
шабадабада шабадабада
тобі тоді буде вже
вибач в жінок про таке не питають
просто ми станемо старшими себто
досвідченими і мудрішими
аж на цілих
шабадабада шабадабада
а найголовніше і найсуттєвіше
те що ні ти ні я окремо
ані ми обоє разом
ні за чим абсолютно не
шабадабада шабадабада
шаба даба да
<|endoftext|> 
 <|startoftext|>



Німець каже: Ви слов`яне?
- Слов`яне! Слов`яне!
Наше слово полум`яне
Повік не зов`яне!
Німець каже: Ви моголи?
- Моголи! Моголи!
Брюса Лі і Айрошянке
Продовження кволе.
Німець каже: Ви – поляки?
- Поляки-поляки!
Ми від дуба Пілсудського
Всохлої гілляки.
Німець каже: Ви – Європа?
- Європа! Європа!
Не схотіли Робесп`єра,
Мали Ріббентропа.
Німець каже: ви хрещені?
- Хрещені! Хрещені!
Хрест на шиї, хрест на спині,
Два хрести в кишені.
Німець каже: ви до НАТО?
- До НАТО, до НАТО.
Як не спонсора шукати,
 То хоч мецената.
Наша слава кучерява
Не вмре, не поляже.
Або, може, і поляже.
Як вже німець скаже.
<|endoftext|> 
 <|startoftext|>



На перехресті осені й зими
Навряд чи варто зачинать love story.
Ліси порожні і поля просторі –
Чи ж в просторі не згубимося ми?..
На роздоріжжі осені й зими
Нізащо зарікатися не буду
Я ані від тюрми, ні від суми,
Тим паче від сурми Страшного Суду.
У осені на дні, на самім дні,
В холодні дні, нудні й немилосердні,
Сказати “так” (або сказати “ні”)
Не легко, як, скажімо, десь у серпні.
І в кожнім дні, немов у вигнанні –
Ми, й невтямки нікому з нас, нікому,
Що зовсім не на білому коні,
І навіть не на іншому якому, –
На ВMW, або й на БМП
Зима влетить по вимерзлій шосейці.
(Чуття – холодне, темне і тупе,
Мов скринька замикається на серці.)
Тож чи знайдемо ми спасенний спосіб
В передчутті мелодії сурми
Порятувати цю одквітну осінь
З-під гострих крижаних коліс зими…
<|endoftext|> 
 <|startoftext|>



Батьки були не схильні до обструкцій.
Робили, аж ввіходили у раж.
А їм якісь інструктори з інструкцій
Читали інструктивний інструктаж
На всі інтеліґентненькі легеньки,
З лобів затерпло витирали піт:
“Коханенькі! Любенькі-дорогенькі!
Терпіли ж вже. Ще трохи потерпіть!
Брак помазків і кремі до гоління
Хай вас не зачіпає за живе.
Не ви – то хоч наступне покоління
В майбутньому напевно заживе!..”
І батько шкріб неголену щетину,
Міркуючи, що, певно, так і є,
І наставляв-накручував дитину,
Що вже ж вона й за нього пожиє.
Не раз вже й ми сміялися на кутні,
І жухла, й знову сходила трава.
А все не починається майбутнє.
А все той час теперішній трива.
Щось десь не вийшло – ніде правди діт.
Хтось винен. (Ну звичайно – не народ!)
Зате уже напевно наші діти
Майбутнього ухоплять повен рот.
Нам офіційно ще не обіцяли,
Але місцями ширяться чутки.
Бо навіть пелюшок не обісцяли
Ті, нами не зачаті діточки…
<|endoftext|> 
 <|startoftext|>



Від Дону до Сяну
Лежиш, осіянна.
Від Тігра з Ефратом лежиш аж до Осло й Баранович.
Вже сонце низенько,
Вже вечір близенько,
І я тобі, ненько, кажу по-синівськи “Добраніч…”
Та перше, ніж ти свої очі, мов брами, до завтра причиниш,
Давай спом’янемо усіх,
Що не сплять ції ночі, з причини, або без причини:
Твої космонавти
На станції “Тризуб” так само летять по орбіті;
Твої костоправи
Так само стуляють щелепи, коліна і лікті побиті;
Твої педерасти
Так само приймають (або не приймають) закони,
Або закидають за комин, або закладають за комір;
Твої мільйонери
Так само рахують так само набуті мільйони;
Твої офіцери
Вчать мову й муштрують іще не готові Десну перейти батальйони;
Твої Роксоляни
Попід “Брістолями”
Йдуть заміж по п’ять разів за ніч.
Гірка і пречиста, свята й ненависна,
Добраніч, вітчизно, добраніч, вітчизно, добраніч…
Все інше заснуло. В лісах твоїх сплять, обійнявшись, звірята.
Поклався осел з бараном, а тигр, наче з братом, з ефратом.
На водах морів твоїх сплять кораблі:
криголами, сейнери, траулери, китобої, канонерки, джонки, чайки
катамарани, есмінці, авіаносці, крейсери, катери, тримарани, байдарки,
каное, галери, моторки, галеони, яхти, барки, баржі, рудовози, танкери,
міноносці, кліпери, -
а окремо від них – каравели й гондоли.
Сплять люди в будинках, і навіть поети –
оті джони донни твої, дон жуани, гандони, -
Й вони навіть сплять у якихось альковах, і наче в оковах –
В обіймах своїх маргарит, припадочних і припадкових.
Поетів ти завтра у шати вбереш і у рами обрамиш,
Лиш встанеш раненько і з шатів тих соплі і кров відпереш.
Тож добраніч, вітчизно, добраніч…
Вже й я відпливаю, але відчуваю, як десь, у містах їхніх рідних
До сну вже схиляє і двох побратимів моїх богорівних.
І ми вже лягаєм, набік відкладаєм болючі свої 3 (три) пера,
І вже засинаєм, і вже не встигаєм
востаннє тобі побажати добра…
Ніч.
<|endoftext|> 
 <|startoftext|>

По краплі видавлювати з себе раба.
По краплі.
Видавлювати.
З себе.
Повільно з себе його видушувати –
Та все на папір,
На папір…
Вичавлювати, витискати,
Як пасту з тюбика,
Аж поки не усвідомиш,
Що вичавив – все,
До кінця!
Отож, сміливіше!
Починаємо видавлювати
З себе
Раба
Божого
Ім’ярек…
<|endoftext|> 
 <|startoftext|>



Людина родиться для щастя,
Як птах для польоту.
Як птах…
Як індик,
Як півень,
Як деркач на болоті?
Як страус,
Як ківі
Як ему,
Чи як марабу?
А може, як той, що ховає
Товсте своє тіло у скелі?
Всі ж бо вони народились літати,
Тож плазувати вони принципово не можуть.
А може без порівнянь?
Може, людина просто
Родиться для щастя?
<|endoftext|> 
 <|startoftext|>

В людині все має бути прекрасним:
Думки й почуття,
Пальто і сорочка,
Шкарпетки, підтяжки,
Зачіска, брови, вії,
Губи і зуби,
Ротова порожнина, слизова оболонка,
Волосся на голові,
В паху і під пахвами,
Нігті, шкіра, мозолі на п`ятах,
Кров, лімфа,
Шлунковий сік,
Ґеніталії і фекалії.
Усмішка її єдина,
Очі її одні.
<|endoftext|> 
 <|startoftext|>



А завтра знову буде просто день.
Звичайний день, під назвою “останній”
У цьому світі, теж останнім, де й
Ми, разом – одностайні, як у стайні.
Де все востаннє, та ніхто про те
Не інформує – то ніхто й не знає,
Тож не кує, не меле, не мете
І з перехожих мірок не знімає
На те, також останнє, убрання.
Тож, видно, наго підемо в колонах
Тим шляхом, що у небо – навмання,
Лиш з пальмовими гілками в долонях…
<|endoftext|> 
 <|startoftext|>



В опозицію дівчина
Виряджала бійця,
Кріг ковбаски надівши на
Два варених яйця.
Босих ніг не шкодуючи,
Провела за село.
Стрічку "Я — голодуючий"
Одягла на чоло.
Бульбу, зварену в виварці,
Розтовкла на м'яке
І від імені виборців
Наказала таке:
— Будь частіше тверезим.
Вимовляй всі слова.
Захищай інтереси
І відстоюй права.
І цитуй неупинно
Із чільних сторінок
І журнал "Україна",
І журнал "Аганьок".
Пнись не в руководящі —
Не велике цабе,
Й ближчим будь до трудящих,
Умоляю тебе.
Тож не спи у готелі,
А ночуй під мостом.
Хай здригнеться в постелі
Академік Патон.
Своє серце і мозок —
Все віддай боротьбі.
Академік Амосов
Вшиє нове тобі.
Пильним будь, як в дорозі,
Що б там хто не гарчав,
Й тебе виведе в творі
Академік Гончар.
Виступай не занадто,
І можливо, якраз,
Гамерицький сенатор
В гості викличе нас.
Тож оформ неодмінно
Передплату в Ню-Йорк
На журнал "Україна"
І ра-адной "Аганьок"…


<|endoftext|> 
 <|startoftext|>



Переночуй мене, вишневий саде,
Бо це моя остання в світі ніч.
Бо завтра хрест мені на плечі сяде,
Як символ роздоріж і протиріч.
Переночуй мене, вишневий саде,
Вишневий саде, звешся Гефсимань.
Бо завтра, завтра, хрест на плечі сяде,
Як символ — ще чого? ридань? страждань?
А півня крик розбуджено-співучий
Розноситиме вітер по горбах.
Ось вже цілує мене в губи учень,
І чути присмак вишень на губах…
<|endoftext|> 
 <|startoftext|>



О як же волику-сан подібна земля до пляцка
О скільки сенсей-круторогий на пляцку тим плутанини
По сей бік курили рили по той бік аляска ляска
А поруч із хвиль і піни здіймаються хвиліпіни
Я марю тут за сахаліном (хоч нащо він взагалі нам)
Та змащую вазеліном тобі чиряка за коліном
Тутейші аборигенші так дивно зовуться — "гейші"
Чорняві неначе сливи як персики золотошкірі
Та звичаї дивні тут (хоч фрухти значно дешевші) —
Стрибнувши би з котрою в бамбук та їй на умі хара-кірі
Отож кружеляю тут саке з полпотівцем і чанкайшистом
Були б непогані хлопці — друзі в Широкому Лузі
Ковтнемо бува й привидиться: їдемо степом чистим
А вранці прочуняєш голову і все під тією ж Фудзі
Вже поперек горла мені рис і каламутне саке
Жуєш недоварену рибу а перед очима гречаники
(Та й на смак теє саке як твої волику сльози)
Віддав би з себе усе за добрий гранчак бурячанки
А ніч навколо азійська така таємнича й погордлива
Тільки й чекаєш що вискочить якась в кімоно мана
Крикне гортанним голосом свого хрипкого єрогліфа
Трісне п’ятою межи очі — тут мені і хана
<|endoftext|> 
 <|startoftext|>



Вірші —
То хворість душі,
Картини —
То ліки єдині,
То сила і слабкість твоя,
А ще, — може, гроші й ім’я.
У смерті в руці це сплетіння,
Сталеве у неї зап’ястя;
І справа є лише у вмінні
Збагнути, — а може і вдасться
Посеред роботи й терпіння, —
Що є складовими це щастя.


<|endoftext|> 
 <|startoftext|>



…білокамінна хата —
розкішний дім,
сад… — яблунь і вишень багато,
гараж — авто, певно, в нім.
Дітвора гомонить при дорозі,
вулики… — бджоли гудуть,
господиню зустрів на порозі.
“Дасте пити…?” — далека ще путь.
“Дуже дякую…” — кухоль вертаю,
сум… розгледів в очах аж тепер.
“Де ж щасливець, що рай оцей має?”,
“Чоловік… — недавно помер”.

<|endoftext|> 
 <|startoftext|>



Де всім так порожньо й так тісно,
Де влада, зрада, гроші, блуд,
Належиш ти оцьому місту,
Його складаєш світло й бруд.
Упала з соняха зернина
Та на бруківку, під вагон,
Де струм вже вимкнено, там гине
Слабкий останній електрон.
Чия ж фатальна то провина, —
Мов сонцем спалений портрет,
Блідніє вицвіла перлина
В диму спокус і сигарет.


<|endoftext|> 
 <|startoftext|>



І не згадаю, і пробачу,
І не осуджу, й полюблю…
Хіба що нишком десь поплачу
Колись, та Бога помолю,
Щоб втихомирив біль у грудях,
Лиш світло в пам’яті беріг,
І доброти в собі і в людях
Знайти хоч трохи допоміг.


<|endoftext|> 
 <|startoftext|>



Прийшла весна, та не прийшла любов,
Вона десь ходить іншими стежками,
Чиюсь чужу бунтує плоть і кров
І сльози ллє квітневими дощами.
Вже десь травневі родяться громи,
Пройдуть та й скреснуть в зоряних глибинах,
Й шукати згублене на марне будем ми, —
Воно воскресне в інших часоплинах.
А нам плекать уже нові ростки,
А може й пагони замерзлі відігріти,
Складати хвилі праці у роки;
Хвала Всевишньому — попереду ще літо.
<|endoftext|> 
 <|startoftext|>



Ще сонця диск вогнем палахкотить,
Зіпершись горам на могутні плечі,
Іще одна зовсім коротка мить —
І в Африці настане вечір.
Іще одна зовсім коротка мить
Й гірський хребет схова його до ранку,
Щоб дать землі хоч трохи відпочить,
Подихати росою до світанку.
<|endoftext|> 
 <|startoftext|>



Я милуюсь, бо маю очі.
Серце б'ється, бо не льодина.
Я тривожуся дні і ночі,
Я тривожуся дні і ночі,
Я кохаю, бо я — людина


<|endoftext|> 
 <|startoftext|>



Вогнем очищення душі,
Наївним підступом дитини
Перепиши свої вірші,
Перемалюй свої картини.
Послухай мудрість давніх притч —
Подай життю ти мужню руку,
Себе до Бога возвелич,
Струси з плечей багнюку.
Умій прощати, йди і йди,
Долай байдужу порожнечу,
Влаштуй собі від себе втечу
Й себе нового віднайди..
<|endoftext|> 
 <|startoftext|>



Листи розлук —
Кохання епізоди,
Уривки мук,
Страждання і надій,
Епітети самотності,
Скорботи,
Тепло відвертості
І співпадання мрій.
Листи розлук —
Тривожний милий почерк
Тремтячих рук,
Душі серцебиття,
Крутої долі
Неминучий розчерк,
Шалений крик
Святого почуття.
Листи розлук —
Чекання срібний човен,
Що в морі спогадів
До зустрічі пливе,
Що сонця, квітів
І натхнення повен.
Листи розлук —
Окрилення нове.


<|endoftext|> 
 <|startoftext|>



Я певний в тому, що заплачу
У той тяжкий, похмурий час,
Коли близького друга втрачу,
Коли думки залишать Вас.
І б'ється серце в непокої
Від дум зненацької грози:
Як стати гідним хоч одної
Мого Учителя сльози.
<|endoftext|> 
 <|startoftext|>



Ми мріємо про неможливе,
Та лиш на трохи приросте
До ліжка тіло хворобливе —
Таким прекрасним і щасливим
Здається нам життя просте.


<|endoftext|> 
 <|startoftext|>



Шлях чумацький додолу нагнувся,
Задрімавши, поскрипував дуб,
Коли подих жаркий доторкнувся
До твоїх недоторканих губ.
І таким незвичайним здавався
Весь, немов зачарований, світ,
І замріяний місяць ховався
У сплетінні вербових віт.


<|endoftext|> 
 <|startoftext|>



Ти бездумно летиш у минуле,
Не спинити тебе вже нічим,
У житті, мов у сні, промайнула
Й метеором згоріла нічним.
Трохи прикро і якось невтішно,
Що не зміг розтопити той лід,
Що зробив і мене холоднішим
Метеора розвіяний слід.
<|endoftext|> 
 <|startoftext|>



Я приходити буду до тебе
Тихим шелестом висохлих трав,
Блідим сяйвом вечірнього неба,
Сумом пізніх пташиних октав.
Я до тебе приходити буду,
Хоч яку б перешкоду не стрів,
Ранком, диму набравшим у груди,
Завиванням холодних вітрів.
Не піснями, не маршем весільним,
А похмурим дощем я прийду,
І листком пожовтілим осіннім
На волосся тобі упаду.
<|endoftext|> 
 <|startoftext|>



Чомусь мовчить єдиний друг,
Не чуть сподіваного слова.
Чи може давній жар потух,
Чи в серце вкралася обмова?
Чомусь мовчить єдиний друг,
Й волає тиша ця щоденно.
Чи не здолав нових напруг,
Чи в справах утонув буденних?
А, може, з ним нещастя поруч
І кличе він мене на поміч,
А я від суму втратив слух,
Чи від веселощів оглух?
Чомусь мовчить єдиний друг.


<|endoftext|> 
 <|startoftext|>



Від великого до смішного,
Кажуть, всього один лиш крок.
Але хто від промаху страшного
Застережливий дасть урок?
Хто нас мислити вивчить немілко,
Хто літати за хмари навчить?
Нас оточує мудрості стільки,
Та вона невблаганно мовчить.
Задаю відчайдушне питання,
Воно гірше всіляких бід
В'їлось в мозок. І серед вагання
Виростає незмінний одвіт:
Звідки в тебе зрадлива хандра ця?
Час облишити кволе ниття, —
Твій учитель — невтомна праця,
А підручник — саме життя.


<|endoftext|> 
 <|startoftext|>



Падай, листя, падай, трухлявішай, пень,
Довшай, ніч, коротшай, день;
На деревах лист тріпоче,
Про блаженство він шепоче.
Засміюсь, коли морози
Тут розквітнуть замість рози;
Заспіваю, коли ніч
Прожене дня світло пріч.


<|endoftext|> 
 <|startoftext|>



Тремтить, душа, мов цвіт на попелищі,
Мов на вітру осінньому листок,
Яке страшне те чорне кладовище
Наших з тобою помилок.
Не перейти його й не знехтувать допоки,
Хоча минув десятий, мабуть, строк,
А як не хочеться зотліть по різні боки,
Зів’янути на цвинтарі думок.


<|endoftext|> 
 <|startoftext|>



Останній птах уже вістує
Прощальну пісню на льоту,
І осінь літові лаштує
На спочин ковдру золоту.
Тумани сиві вже розсілись
Понад ставами й на горі,
А ми все так і не зустрілись
О цій задумливій порі.
Примхлива доля-лиходія
Все віддаляє світлу мить,
Але нескорена надія
Вогнем калиновим горить.


<|endoftext|> 
 <|startoftext|>



Вертаються теми, вертаються рими,
Емоції і почуття,
Вертається зриме й незриме,
Прокляття і каяття.
Замкнулося все у життєвому колі,
Бо вічним є, все ж бо, життя,
Але не вертається щось невловиме,
Кохані і друзі — ніколи.
Де йдемо? — Якби ж то знаття.


<|endoftext|> 
 <|startoftext|>



Я сумнівався і вагався,
Насильно зціплюючи рот,
Не раз навіки відрікався,
Спаливши ручку і блокнот.
Та серце тягнеться до слова
Посеред горя і скорбот,
Бо зігріває рідна мова
У дні життєвих похолод.


<|endoftext|> 
 <|startoftext|>



Як страшно, кола ти гаснеш,
Мов ліхтар під нічним дощем,
Ти — все та ж, невмолимо прекрасна,
Тільки в мене у серці — щем.
Ти —все та ж, тільки очі порожні,
Тільки я, о цій темній порі,
Став прозорим. А вітер дорожні
Колиха й колиха ліхтарі.


<|endoftext|> 
 <|startoftext|>



Не питай «як довго?», не кажи «навіки»,
Бо зів’яло все те, що могло б рости,
Бо взялися мулом помілілі ріки,
Вимовиш «ніколи» — відлуна «прости».
Я чомусь не вірю у кохання вічне —
Все стає золою, що колись горить.
Почуття велике — почуття трагічне;
Дякую за вічність, що тривала мить,
Дякую за правду, дякую за друзів,
За красу, що з мудрих струменить очей,
За реальність дику здійснених ілюзій
Божевільних ранків, золотих ночей.
<|endoftext|> 
 <|startoftext|>



дай мені Боже
згадати і записати завтра
все те що сказав
мій друг мені сьогодні
і це буде моєю новою
поемою
не видуманою
й не підслуханою
а відновленою
немов із окислу
з самого життя


<|endoftext|> 
 <|startoftext|>



Мов у тюремній одиночці,
В безглузді років, днів, годин
У грубій гамівній сорочці
Весь вік сидітимеш один.
І мов призначену спокуту
За непотрібний героїзм
Ти будеш пить гірку отруту —
Чужий безмежний егоїзм.


<|endoftext|> 
 <|startoftext|>



Ішов Син Божий по землі:
У серці істина і в слові,
Заради світла і любові,
Заради хліба на столі
Ішов Син Божий по землі.
Ішов Син Божий по землі,
Та й нелегка ж йому дорога
Була ниспослана від Бога,
Страждання, смуток і болі
Йому судились немалі,
Та він ішов все по землі.
Ішов, бо знав, що недаремні
Важкі шляхи, часи буремні,
Ішов, щоб кров, останні сили
Коріння правди оросили;
І врешті, — щоб збагнули ми,
Чому нас Бог зробив людьми.
<|endoftext|> 
 <|startoftext|>



егоїсти звинувачують
чомусь інших
в егоїзмі
а може те его
їсти й не треба
а треба слухати частіше
роллінг стоунз
проте ми всі
капітани немо


<|endoftext|> 
 <|startoftext|>



Ти дочекайся в двері стуку,
Коли я, ставши на поріг,
Струшу із ніг густу пилюку
Далеких пройдених доріг.
Ти простягни до мене руки
І, не змочивши довгих вій,
(Про це я мріяв в час розлуки)
Розквітни в посмішці своїй.
Ти не питай, що довелося
Мені знести в краю чужім,
І як без тебе там булося —
Колись я сам все розповім.
Удвох ми сядем біля хати,
Пірну в твоє густе волосся,
І тихо мовлю — як багато
Для мене в нім переплелося.
<|endoftext|> 
 <|startoftext|>



Найвищий зміст ми знайдемо в коханні,
У теплих, ніжних і простих словах,
В надіях, мріях, добрім сподіванні,
В буття поезії живих томах,
У праці творчій, довгій, копітливій
Ми знайдемо гармонії вінок,
В неспокої, вітрах і зливі,
В красі природи, в свіжості думок.


<|endoftext|> 
 <|startoftext|>



Знову сніг посипав без упину,
В ньому сховано незримий сум;
Накрива землі промерзлу спину,
Повний відчаю і хмурих дум.
Невблаганне рокове падіння
Знов нагадує, що плине час.
Де б узяти нам таке уміння,
Щоб обходила розлука нас.
Сипле, сипле сивий сніг, білує,
І нема стихії цій кінця,
І сніжинка знов тебе цілує,
І сльозою котиться з лиця.
<|endoftext|> 
 <|startoftext|>



Брехня — пробоїна
В кораблі кохання,
Яку робить один,
А тонуть двоє.
А якби не вона,
То він плив би і плив,
Ловлячи вітер і сонце
У свої рожеві вітрила.


<|endoftext|> 
 <|startoftext|>



Малі й великі плинуть силуети
На тлі років минулих сивини.
Справляли торг тобою і поети,
Брехливих гасел віддані сини,
Пивний прилавок, вишиванка біла —
Якого ще вам…? — можна і вірша…
Яким же дивом тільки уціліла
Твоя смертельно зболена душа.
Не забажаєш ворогові долі,
Яку несеш крізь вирви мук і бід,
Їх осягнувши, віриш мимоволі
У суд страшний і потойбічний світ.


<|endoftext|> 
 <|startoftext|>



Іще не час вертатися додому,
Пускати безтурботний сон до віч,
Вирує кров у серці молодому —
Йдемо, йдемо у далеч невідому,
Шляхи безкраї стеле синя ніч.
Нелегко йти, та мрії світлі, чисті
Все далі кличуть, спрямлюючи путь,
Кохані очі ніжні променисті
Зірками світять на шляхи тернисті
І через терні до зірок ведуть.
<|endoftext|> 
 <|startoftext|>



Волосся — сонячне проміння
Спадає з сонця на зорю,
Я в нім, мов скалка у каміні,
Холодним полум’ям горю.


<|endoftext|> 
 <|startoftext|>



Коли чогось дуже бажати, —
Воно обов’язково здійсниться.
Істина.
Коли на когось довго чекаєш,
то він не приходить.
Коли когось дуже кохаєш,
то він тебе ні.
<|endoftext|> 
 <|startoftext|>



Гримнуть грози
І проллються на дерева і кущі,
На запилену дорогу
Теплі, лагідні дощі.
Гримнуть грози
І омиють дозріваючі жита,
Зморшки на чолі у діда,
Що залишили літа.
Гримнуть грози
Й хутко зцілять, воду виливши живу,
Свіжозрізані покоси
І притоптану траву.
Гримнуть грози
І остудять заклопотані поля,
Відпочинуть трохи люди,
і зітхне земля.


<|endoftext|> 
 <|startoftext|>



На кухні посуд чистий, аж рипить,
Підлога сяє, мов кришталь-богема,
Борщу таріль весь маками горить,
Чим це не твір, і чим це не поема.


<|endoftext|> 
 <|startoftext|>

синє море
білий парус
далі гори
розіслались
на вершинах
хмари сиві
задрімали
ми на березі
щасливі
спочивали
м’язи втомою
налиті
мов свинцем
мозок млявий
обдувало
вітерцем
сонце промені
на хвилях
розіклало
срібним блиском
воно думку
спонукало
що не в силі
ми збагнути
допуття
скільки радощів
дарує
нам життя


<|endoftext|> 
 <|startoftext|>



У мене вдосталь теж було причин
Для того, щоб іти вже не хотілось,
Та як же ми, нікуди не йдучи,
Пробач мені, отак взяли й зустрілись.
Коли впаде на землю знову тінь
Й не будуть очі сонцями сліпитись,
Виходь до вод, щоб жадібно напитись,
Вдивляйся пильно у свою глибінь —
Вона не дасть ніколи помилитись.


<|endoftext|> 
 <|startoftext|>



Твори себе у ширину і в вись,
Твори себе для творення потреби,
Бо ж ріки крові в землю пролились
Не задля когось, а заради тебе.
Заради тебе віщий малорос
Розбурхав небо, землю й підземелля,
В ім’я твоє просвітлений Христос
Спустився з раю — звідати пекелля.
Стирай межу реальності і сну,
Вливайся атомом в добро собі і людям,
Твори себе, твори у глибину
І з неї зіркою освічуй всеусюди.
Твори себе…
<|endoftext|> 
 <|startoftext|>



Піду на випасі почистити струмок,
Опале листя я над ним лиш розгорну
(І, може, гляну ще на чисту бистрину);
Я там не забарюсь. — І ти прийди.
Піду телятко я маленьке принесу,
Таке слабке воно, що ніжки йдуть ковзком,
Коли матуся його лиже язиком.
Я там не забарюсь. — І ти прийди.
<|endoftext|> 
 <|startoftext|>



Хто каже, згубить нас вогонь,
Хто каже — лід.
Я знав жар пристрасних долонь,
Тому я з тим, хто за вогонь;
Та коли б двічі гинув світ —
З ненавистю теж мавши стріч,
Скажу, для знищення і лід
Солідна річ,
Й наробить бід.


<|endoftext|> 
 <|startoftext|>



Морська хвиля зелена й волога,
Але там, де вона затиха,
Піднялася немовби облога,
Хвиля інша, що жовта й суха.
Насуває то море на сушу,
Щоб рибальське містечко накрить,
Поховати в піску людські душі,
Що йому не вдалося втопить.
Може, море грунтовно і знає
Береги свої, бухти і дно,
Та коли отаке затіває,
То не знає людини воно.
Не шкода їй потоплених шлюпок,
Навіть хат, що заніс пісковій,
Бо чим менше в душі шкаралупок,
Тим живеться привільніше їй.
<|endoftext|> 
 <|startoftext|>



Одне з моїх бажань: щоб ці дерева чорні,
Старезні і міцні, вітрами непоборні,
Не просто хмурими примарами були,
А в височінь, до меж буття, сягли.
Мій дух ще поки тут, але одного дня
В їх буйну широчінь навіки кану я,
Без остраху знайти галявину відкриту,
Або сошу украй колесами розбиту.
Не бачу я причин, щоби назад вертати,
Щоб не могли всі ті, на стежку б мою стати
І навздогінці йти,  кому мене бракує,
І знати хоче хто, чи досі їх шаную.
Знайшов би кожен з них мене таким, як знав,
Лиш впевненішим в тому, що правдою я звав.


<|endoftext|> 
 <|startoftext|>



Яка їх тьма в небеснім полі,
Над неспокійними снігами,
Що здійнялися в зріст дерев
Зимовими вітрами!
Ніби з цікавістю до долі,
До нерішучих наших кроків,
Що люд ведуть у вічний спочин,
Зрять зорі безліч років.
Але ні радості, ні болю
Немає в цих перлинах ночі,
Вони холодні й сніжно-білі,
Немов сліпі Мінерви очі.


<|endoftext|> 
 <|startoftext|>



Розбіглись дороги дві в жовтому лісі,
Але обома йти, даруйте, — не змога,
Та мандрам я вірний не як лише втісі,
То ж довго й стою, дивлячись, як в підліссі
У даль позміїлася перша дорога.
Пізніше на іншу я кидаю оком,
Спокуса на неї ступити ще більша,
Тому, що вона трав’яниста й широка,
А в тім, це, напевно, здалось ненароком,
Бо й перша дорога ніскільки не гірша.
Обидві почили однаково в тиші,
Нетоптаний лист по них килимом слався;
О, я першу для іншого разу облишив,
Й можливе збігання шляхів допустивши,
Назад повернутись я не сподівався.
Про це розкажу я з глибоким зітханням
Колись, як стече вже немало водиці:
Розбіглись дороги, і я на світанні
Менш ходжену вибрав опісля вагання,
У тому лише і була вся різниця.


<|endoftext|> 
 <|startoftext|>



Живі ще інколи ідуть
На бур’яном укритий схил,
Їх ваблять написи могил;
Та мертвих більше не несуть.
Говорять рими на плиті:
«Тут завтра лишаться всі ті,
Хто нині має на меті
Лиш поблукать на самоті».
Віщує смерть гранітний вірш,
Та помічає він все більш,
Що мертві в дім не йдуть низький.
Чого злякався рід людський?
Було б неважко змудрувати
І каменям сказати: «Ні,
Не будуть люди вже вмирати».
Вони б повірили брехні.


<|endoftext|> 
 <|startoftext|>



Чиї ліси це, знаю я —
В селі господар і здаля
Не бачить він, як я дивлюсь
На снігом вкутане гілля.
Конячці дивним я здаюсь,
Бо серед лісу став чомусь;
Мороз льоди в ставу кує,
І вечір вже, а я барюсь.
Вона дзвіночком знак дає,
Тут, мабуть, десь помилка є,
І знов свист вітру тишу рушить,
Танок сніжинок знов снує.
Глибини лісу манять душу,
Але я слова не порушу,
Ще довгі милі їхать мушу,
Ще довгі милі їхать мушу.
<|endoftext|> 
 <|startoftext|>



Я в ліс подався, і мої пісні
Невпинний шелест листя враз поглинув;
Край лісу й ти в одну з’явилась днину
Й стояла там (це все було у сні),
Та не ввійшла у хащі у лісні,
Хоча вагалась не одну хвилину,
Сказавши врешт: «Це він мене покинув,
То ж і шукати першій — не мені».
Я близько був, і бачив все відтіль,
Де на чагар гілля рясне спадає,
Покликати ж тебе завадив біль,
Його ще й досі серце відчуває.
І все ж не був самотнім я між віт, —
Це стверджує шум лісу й твій прихід.


<|endoftext|> 
 <|startoftext|>



Лопаті не впоратись з листям,
Так само, як ложці маленькій,
А лантух, наповнений листям —
Мов кулька з повітрям легенький.
Не кролик то хрускає віттям,
Не ходить в кущах десь олень,
То я з цим оранжевим сміттям
Вовтузюсь в саду цілий день.
Та гори, що я підіймаю,
Тікають з обіймів моїх,
Їх вітер умить розвіває,
Жбурляє в лице мені їх.
Знов зібраний лист висипаю,
І знову дерусь між гілля,
Повітка вже повна до краю,
Та що ж маю зрештою я?
Ваги в нім ніякої майже,
Хоч цілу копу нагребеш,
А долі оскільки давно вже —
Ніякого кольору теж.
Ніякої користі з нього,
Та виростив, — отже, збирай,
І хто знає, де, окрім того,
Кінець має цей урожай?


<|endoftext|> 
 <|startoftext|>



Самітність спершу, потім вже самотність…
Спочатку відчай, порожнеча й страх,
Потім — думок запліднена високість,
Спис у руці і слово на вустах.
На гранях, на болючих зламах
Барвисте сяйво спектри понесуть.
Чини на власне щастя вкотре замах
На зривах! — ось у чому суть.
В дорозі, тільки у дорозі —
Попутний вітер, істина й дива.
Туман розсіється, і ти — вже на порозі,
Твій спис посріблено, освячено слова.
<|endoftext|> 
 <|startoftext|>



Я б тебе восхвалив, та боюсь руйнiвнoї загорди,
Захопився б тобою, коли б не порожнiсть зiтхань,
Оспiвав би принади твоєї шаленої вроди,
Та превентом цьому є ймовiрностi розчарувань.
Я б тебе освiтив, та давно у душi моїй смеркло,
Я зігрів би тебе, та боюся, що холод мине,
Я б тебе освятив, якби впевнений був, що у пекло
Не падеш, прихопивши з собою, як завше, мене.
I хоч гратимеш ти бездоганно усi свої ролi,
Не дiждешся вiд мене нi "браво", нi аплодувань,
Я омрiю тебе в яблуневім твоїм ореолi,
Але iнших не варто плекати тобi сподiвань.


<|endoftext|> 
 <|startoftext|>





В потязі Москва-Владивосток
Мій сусіда стомлений сопів.
Чувся гомін, регіт, стогін, спів,
Пробивався приязні росток.
В потязі, де довгі-довгі дні,
Скупо пригощав кедровий бір,
Cивий заколисував Сибір
У своїй молочній пелені.
В потязі, що з місця й часу зник,
Дзеленчав порожній вже бокал,
Годував нас омулем Байкал,
Плакав на похмілля провідник.
Мов сніги в хабаровському полі,
Що ховають злаковий листок,
Пропливали різні-різні долі
В потязі Москва-Владивосток.
<|endoftext|> 
 <|startoftext|>



Моя засмучена богине,
Згубивши промені тепла,
Морозу срібна павутина
Безлюдну землю обплела.
Завіє скоро й припорошить
Листок осінній образ твій,
І вже минуле не стривожить
Нас на жертовнику надій.
Що відцвіло, невпинно гине
В ім’я нових горінь і слів.
Моя засмучена богине…
Холодний сон тебе обплів.
<|endoftext|> 
 <|startoftext|>



Думок в безлітерному слові
Окреслю контур віражу,
На неземній магічній мові
Я про любов свою скажу.
І, ворухнувши ледве перстом,
Забувши мудрі словеси,
Таким простим небесним жестом
Мені ти відповідь даси.
<|endoftext|> 
 <|startoftext|>



одному потрібен лише один бог
навіщо робити різьблення чи всіляку подобу коли
показати немає кому
не прикличеш імення господа марно коли ні з ким
не говориш
не зробиш ніякої праці в суботу якщо не примусить
ніхто
шануєш ти краще батьків коли є самотнім і вільним
коли ти один то певно нікого не вб'єш
і перелюбу не вчиниш
і сам у себе не вкрадеш
не свідчитимеш неправдиво на ближнього коли
в тебе його нема
й тим більше не захочеш дому його чи жони чи ще
чогось іншого


<|endoftext|> 
 <|startoftext|>



З буття узята з похибкою мірка,
І човен глузду в протибік пливе,
Збираюся, як всі, щопонеділка
Життя почати правильне й нове.
Все більш падінь і меншає все злетів.
Свобода є? Чи ілюзорна мить?
Живу у місті рекету й поетів,
То тільки їм по-справжньому болить.
Де, Боже, ти ще оком ясним видів
Таке ярмо хронічних помилок…
Живу в країні бізнесу і злиднів,
Де вже й мені нагорнуто горбок.
Та що мені? Негайно все, одразу?..
Все, що пішло вже вирвами століть?.. —
Мені б лишень вдалося й цього разу
Промерзлу душу кавою зігріть.
<|endoftext|> 
 <|startoftext|>



Крізь біль віків, криваву тишу й грози
Кажу за себе з думкою про всіх,
Прости. Пробач нещирі наші сльози.
Прости. Забудь невігласний наш сміх.
Підняти погляд дай поверх корита
І заблукалих виведи з імли,
Нехай до Майстра прийде Маргарита,
Ремісника до майстра окрили.
Прости усім холодним і байдужим
За сіру тумань вицвілих очиць,
Це так — від правди всі ми очі мружим —
Та Ти відкрий бездонь своїх криниць…
Даруй усім не здатися нарузі
І зберегти єства свого печать,
Перерадіти родичів і друзів
І ворогів своїх перемовчать.
Даруй збагнуть, що мешканці ми неба,
Добра й любові згусточки малі.
Кажу за всіх, бо думаю про себе,
Бо хочу неба тут я, на землі.
<|endoftext|> 
 <|startoftext|>



Я хочу злагоди й любові,
Я хочу дружби й теплоти,
Не хочу сліз, не хочу крові,
А — доброти, а доброти.
Я хочу мудрості і віри,
Вишневих снів, травневих гроз,
Я хочу такту, такту й міри,
Я прагну радості й довіри,
Поезій хочу, а не проз.
Кохану хочу, доньку й сина,
Я хочу ритму й висоти,
Не алкоголю й нікотину,
А чистоти, а чистоти.
Спиніться, сумнівів навали,
Я хочу певності скоріш,
І - щоб себе не продавали
За золотий чи мідний гріш.
Буяйте, смійтесь, мої квіти,
Стелись вітрами, дивна путь!
Я хочу бути і хотіти
Й свого хотіння вартим буть.
Я знаю, хочу я немало, —
Тримай крило, туманна вись!
І ще… — щоб ти мене згадала
Хоча б колись, хоча б колись.
<|endoftext|> 
 <|startoftext|>



Чи я такий, а чи то світ такий,
Що радість завжди сплетена з журбою,
Зі мною завжди ти — солодкий чи гіркий,
Ми нерозлучні так давно з тобою.
Ми нерозлучні друзі й вороги,
У сонці ніч і в зорях бiлий день,
Довічне джерело моїх натхнень
Й гіркої нерозрадної нудьги.
<|endoftext|> 
 <|startoftext|>



найбільшу владу наді мною
має цей дощ…
а ще — краса…
а може — це одне і те ж


<|endoftext|> 
 <|startoftext|>



Трощу устої вікові,
Поради відмітаю —
Мов мак, розсипаний в траві,
Любов свою збираю;
Нехай коліна у крові —
Збираю все, що маю
І через грати місяців
Новий квітник плекаю.
Для тебе квіти всі оці —
Поглянь, як мак палає!
Червоний мак, червоний мак…
Кому віддам — не знаю.


<|endoftext|> 
 <|startoftext|>



Вертає вітер з вічності слова,
Хоч голос дужий, а вона сильніша,
Смішні земні обов’язки й права
Додолу гнуть нас, але то — вже інше.
Згорають дні без усміху і див,
Байдужим сном реальність оповита,
А я тебе іще ж і не любив,
Бо лиш почав по-справжньому любити.
Думки гнітяться в урвищі німім,
А серце прагне сили й небокраю,
Якщо повинні мрї бути в нім —
Нехай вони високими зростають!
І знову кличу, кличу я слова,
Бо тільки в них розрада моя й поміч,
Хай образ твій стократно ожива,
Хоча б у них, коли не тут, не поруч.
<|endoftext|> 
 <|startoftext|>



Свідомий я —
Мене ти не облишиш
Ні думкою, ні словом,
Ні теплом.
Хвилини кулями
Крізь мозок в небо
Свищуть
І розлітаються
Розбитим шклом.
Це правда, так,
Що жив я не для тебе,
А задля чогось меншого й земного,
Та станеш ти,
Як виникне потреба
Перед людьми, за мене, — й перед Богом.
Коли згублюсь
В космічнім суголоссі,
Спалюсь в шаленім
Ритмові зірок —
Розкажеш ти,
Як я різноколоссям
Плекав зерно,
Відмірював свій строк.


<|endoftext|> 
 <|startoftext|>



Тоді, коли тебе зрадять всі,
Коли ти залишишся зовсім один —
Ти зможеш пізнати істину.


<|endoftext|> 
 <|startoftext|>



дивись не жалій очей
цілуй не щади своїх губ
в ім'я позасмертних ночей
в ім'я неминучих згуб
весь світ перетнувся у ній
світи перехрестя знайшли
пожежами запломеній
на згарищах вмерлих надій
дзеркаль на пограннях золи
<|endoftext|> 
 <|startoftext|>



Як добре напитися чаю
Зимової ночі,
Наодинці
З ліхтарями й деревами,
Що по той бік
Мого філософського
кухонного вікна.


<|endoftext|> 
 <|startoftext|>



Я не журюся й тим більше не плачу,
Та, коли гляну на зорі нічні,
Часто між ними холодними бачу
Очі твої сумні.
В душу закрадеться спогадів зграя:
Стільки тепла — не зумів зберегти.
Чому пройшов я повз тебе, — не знаю,
Де тепер зараз — не відаю — ти.
Як би не випало долю шукати.
Де б не водив мене вітер надій,
Знаю, скрізь буде зі мною блукати
Погляд зажурений твій.
<|endoftext|> 
 <|startoftext|>



Є озера, а є озерця,
Море є і звичайний лиман,
А моє невгамовне серце —
То розбурханий океан.
Є вогонь вікового згорання,
А є іскра, що мить живе,
А моє запізніле кохання —
То пожарище світове.
І крижина і айсберг могутній
Тануть врешт, не лишивши слідів,
Але погляд її незабутній —
То незрушність безкраїх льодів.
<|endoftext|> 
 <|startoftext|>



У нотара в очах блакить
І волосся шовковиста нить,
Вже мені нічого не болить,
Спить моя журба і радість спить.


<|endoftext|> 
 <|startoftext|>



остання поема тобі
схожа на вицвілий сон
що залишив далебі
від спалаху збляклий фотон
є і молекули й рух
але світіння нема
маю здається ще слух
та ув очах моїх тьма
бо вони з кимсь не зі мною
сяйва оті голубі
вийшла якоюсь сумною
остання поема тобі


<|endoftext|> 
 <|startoftext|>



Зіркою, квіткою, мрією, вишнею —
Всім ти для мене була.
Та не дива,
Що линяють слова,
Та не дива,
Що зникають слова —
Стала ти просто "колишньою" —
Фабула ця не нова…
Там десь епітет ураз, блискавично,
Взяв та й безжалісно зник,
Перекотились перлини лексичні
З мого життя у словник.
То не біда, бо до втрат я звикаю,
(Слів, як колось після жнив),
Сутність збагненна і пекла і раю,
Важко узріти лиш, як помирає
Образ, що в слові тім жив.


<|endoftext|> 
 <|startoftext|>



Ти чекай…
Я прийду.
Розітну смуток твій блискавицями
І громами печаль розтрощу,
Запалю світлу радість зірницями,
Сліз нікому твоїх не прощу.
Я поет.
Тому знаюся з грізною бурею,
Маю дружбу з шаленими зливами,
І тобі вже не бути похмурою,
І не будемо ми нещасливими.
Ти не вір.
Ти не вір дням сирим і захмареним,
Довгим сірим ночам затуманеним,
Я прийду, і розсіється марево
Тяжким відчаєм снів одурманених.
Принесу.
Принесу тобі далі я зоряні
І світанки рожеві замріяні,
Принесу своє серце нескорене,
Сонцем палене, вітром овіяне.
Ти чекай…


<|endoftext|> 
 <|startoftext|>



То ж не знаю, чи вірну ходу мав,
Чи проходив я вірні путі?
Бо все те, що було — я придумав,
Щось шукаючи на самоті.
А шукав я лиш трохи любові,
Трохи щастя шукав у житті,
І знаходив усе те у слові,
Та слова то були все не ті.
<|endoftext|> 
 <|startoftext|>



Твоєю байдужістю
Захлинається моє кохання.
У димові твоєї цигарки
задихається мій
Ненароджений син.
Я борюся за життя, —
Ти його нищиш.
Але, хто з нас правий? —
Я сказати не можу.


<|endoftext|> 
 <|startoftext|>



Сьогодні вранці мені
зателефонував мій давній знайомий.
Давно вже від нього
не чути було нічого.
Він розпитував
про моє життя, здоров'я, новини…
Він говорив,
що я талановитий,
що мої книги геніальні.
А наприкінці розмови
попросив у борг грошей.


<|endoftext|> 
 <|startoftext|>



Нічного неба шарпанина
І класика жіночих ліній.
Поки не викрала все днина,
Ласкайте, очі, контур лілій!
Мрійливих хвиль північний шепіт,
Думки і дії благородні,
Незнаний ще перлинний трепіт
Принесли в душу нам сьогодні.
<|endoftext|> 
 <|startoftext|>



Марево вогненне
Накриває дні,
Думка незбагненна
Глибинить в мені.
Зірка опівночі —
Правда і обман.
Сни мої пророчі
Канули в туман.


<|endoftext|> 
 <|startoftext|>



Ми маєм все, чого просили.
Новий виток спіралить доля.
Я був поетом сліз і болю,
А став поетом дій і сили.
Смакую свіжий солод сили,
Даю данину дужій дії.
Надшвидкісні пливуть події
Через мої тужаві жили.
Через колись вразливе серце
Ідуть непізнані ще речі,
Надійно чую друга плечі
У діловім азартнім герці.
Здається іноді, що сни це,
Все підлаштовано навмисне,
Мене заряджено в рушницю,
Хтось на курок недбало тисне.
Але це вам лиш, не для преси:
Є течія, шляху немає.
На дебет, кредит, «НДСи»
Свої ліричні інтереси
Без остраху й вагань міняю.
Немає сумнівів і жалю,
Лиш вітру свист в авто на трасі.
Мене терпітимуть скрижалі
В якій завгодно іпостасі.
Не є суттєвим, ким помреш ти,
Коли світанок душу гріє.
Можливо тут знайду нарешті
Метафору своєї мрії.
<|endoftext|> 
 <|startoftext|>



Чистих енергій потоки,
Вод кришталевих ріки
Снились мені довгі роки, —
Закарбувались навіки.
Цвіту ромашкова ніжність,
Цвіту душі фіолет,
Крила… Спокій і свіжість,
Мрій і думок моїх лет.
Бачив я світлу трагічність,
Атомно-зоряний рух,
Істину, мудрість і вічність,
Тіло, розум і дух.
<|endoftext|> 
 <|startoftext|>



Це лиш початок — не кінець,
Бо є ще мрії, друзі, справи,
Ще заскрипить мій олівець,
Ще зазвучать мої октави.
А як не буде олівця, —
Візьму я пісню у дорогу.
Не скрижаніли ще серця,
Ще нас кохають, слава Богу.
Коли не стануть і любить
І йти у мандри вже не зможу, —
Думками й серцем буду жить
Одним Тобою, Боже.
<|endoftext|> 
 <|startoftext|>



Добро не здатне на логічність,
Тому й існує хаотично,
Ведучи вектором у вічність
До справедливості дотичну.
Добро розтроюється в тризну,
Тому й не має перспективи,
На тлі їдкого прагматизму
Непоказні його мотиви.
І неосяжною в миру є
Добра проста космогенічність,
Бо Стіксу лінія центрує
Цю бездоганну симетричність.
<|endoftext|> 
 <|startoftext|>



Вам кажуть правду —
Ви не чуєте.
Не чуйте!
Підносять очевидне —
Ви не бачите.
Не бачте!
Ідіть, возносьте і обожнюйте, —
Топчіть і плюйте, й плачте.


<|endoftext|> 
 <|startoftext|>



Забуваю потроху біду,
Що спіткала мене в півдорозі.
Я до тебе у снах ще іду,
А прийти наяву вже не в змозі.
Світло граниться з інших вже призм,
Хоч утримує пам'ять і око
Ліній тіла твого класицизм
І барвисте душевне барокко.
Холодить мене місце і час,
Де зустрінемось ми ненароком,
Хоч і знаю, — що сталося в нас, —
Відбувається тисячі років.
<|endoftext|> 
 <|startoftext|>



Трояндо, трояндо, чи будеш цвiсти? —
Вже осiнь фарбує верхiвки кущiв.
Чи може промерзла узимку десь ти,
Чи сонце всі соки взяло з висоти,
Чи мало упало дощiв?
Трояндо, вже час вирушати у свiт,
Та перше хотiв твiй побачити цвiт.
Он мiсяця вiдблиск на гранях води,
Пливе корабель мiй, не знаю куди.
<|endoftext|> 
 <|startoftext|>



Коли десь поруч ти — я мрію
Про силу, велич і красу,
Коли нема — то розумію,
Що всі думки тобі несу.
Можливо щось таки і вдію
Без сили, величі й краси;
Не ошукай мою надію —
В мене одна вона єси.
<|endoftext|> 
 <|startoftext|>



Поглине й цей біль забуття,
як ріки бажань поміліли.
Простелиться знову життя,
як аркуш паперу білий.
Нічим не освітлена путь,
ніким не сплюндровані гони…
Не треба актором вже буть,
принизливі бити поклони.
Немало пройшло вовкулак,
свідомої спито отрути.
Хтось кидав у спину: «Дивак!»,
а хтось і ненавидів люто.
Стріла дніпрової коси
побігла за контур небесний.
Позаземні голоси
покликали в світ безтілесний.
Та рано настало злиття,
хоч є десь і помилка, може,
що хто переможе життя —
напевне і смерть переможе.
У венах запалює кров
титаном збунтована сила.
До правди священна любов…
Що з Вами вона наробила?
Дощем вітрова круговерть
збива з перехожого шапку.
Не вірю, не вірю, що смерть
на всьому поставила крапку.
<|endoftext|> 
 <|startoftext|>



Спокійний сум сіда на літні плечі
Від звуку чистого, від чистої води,
До мрій усіх уже я не долечу,
Та в тім не йму великої біди.
Тяжку стезю послало тобі небо,
Тернисті гони випали мені,
Та жити, друже, все-таки нам треба —
Плекати квітку можна й на багні.
Плекай її — вона тебе очистить,
Відчинить засуви глухих незримих брам.
Думки і вчинки — сонячне намисто
На грудях в тебе по дорозі в храм.


<|endoftext|> 
 <|startoftext|>



Найнещасніші люди — банкіри.
Або ті, хто рівними до них себе оголосять,
Варто їм виразити своє захоплення чи
співчуття комусь,
Ті негайно ж у них грошей просять.
Хай буде то свято, чи то — катастрофа,
Та банкіри завжди — мов живі мішені;
Радіють чи плачуть, голосять чи скачуть —
А ти, банкіре, вивертай кишені!
«Де ж їх набрати, доларів, лір?» —
Бідкається банкірська братія,
«Адже банкір, то не є факір,
А лише продукт демократії».
Крім того, як правило, кожний банкір
Має до біса зіпсований зір.
Отже, якщо ви десь на забаві, чи може десь
в іншому місці
Бачите майже сліпих гуманоїдів, що схожі
на загнаних звірів —
Знайте, що зле їм живеться у вашому місті.
Люди, бережіть банкірів!
<|endoftext|> 
 <|startoftext|>



Пройдуть роки i правнук мiй
Так само вийде в нiч
I стане в тишi голубiй
Iз самотою вiч-на-вiч.
Спаде туман у нього з вiй,
Та не тягар з плечей
В задумi сизiй, вiковiй
Над сутнiстю речей.
Збентежить зоряна яса
Його, як i мене,
Так само вiчнicть i краса
Уяву сколихне.
<|endoftext|> 
 <|startoftext|>



Линяє день, хова жаркi лабети,
Зринають стогоном далекi поїзди,
Я випалю останню сигарету
Й з тобою попрощаюсь назавжди.
Завислий гуркiт кволого трамваю
Серед будинків тане через мить.
Продовження в цiй п'єсi вже немає,
Хоча сюжет нас трохи ще спiльнить.
Не руш його, не згадуй з кимось всує, —
Безглуздям був би будь-який реторт,
Залишене i взяте балансує,
Ось тiльки в скронях чую дискомфорт.
Ось тiльки власнi кроки в вуха гатять,
Ось тiльки під грудьми сильніше ссе,
I щось iще хотiлося б сказати,
Хоча вже нiби й сказано усе.
<|endoftext|> 
 <|startoftext|>



В Африцi рiки мiлкi,
гори засмученi й сивi.
В Африцi зорi такi
як очi твої красивi.
В Африцi трави гiркi,
жовтi вiтри холеровi.
В Африцi ранки такi
як губи твої пурпуровi.
В Африцi справи тонкi,
тиша пiдступної змови.
Тут кiлометри жаркi
як нашi гарячi розмови;
гостра моя ностальгiя
серце нещадно шкребе.
В Африцi небо, як мрiя,
чисте i голубе.
<|endoftext|> 
 <|startoftext|>



Тополi мокнуть за вiкном
Без даху i без парасолi,
Двi впертi постатi i долi,
Невтiшнi днем, незвабнi сном
Стоять в зажурi двi тополi.
Тополi мокнуть за вiкном.
Зiткала осiнь полотно
З їх листя, та дерева й голi
Гордять здаля на видноколi,
До неба прагнуть, а воно
На чорнiм тлi жаги до волi
Неспинно сiє толокно.
Чи назавжди похмурі днi? —
Аж серце стислося від болю.
Когось нагадують менi
Отi примари двi cумнi…
Надворi мерзнуть двi тополi.
<|endoftext|> 
 <|startoftext|>



Ідуть — бредуть метафори у фрази,
Немов чумацькі зоряні вози,
Приходять образи, бува й через образи,
Приходять через болі образи.
Вони знаходять діри й перелази
І падають, мов грім серед грози.
Вони в мені — і сльози і алмази,
Ці образи чудні, ці образи.
<|endoftext|> 
 <|startoftext|>



Хіба це я був щойно серед вас,
Сидів он там, пив каву і балакав.
Розгойдував годинник білий час,
А за вікном світанок плакав.
Хіба це я молився у кущах
Фальшивим ідолам, що на підробних вежах,
Хіба це я топився у дощах,
Горів намарне в світових пожежах.
Сп`янілі вщент котилися роки,
Ховалися у натовпи і в скити.
У хутра одягав я помилки,
А подвиги свої в діряві свити.
Уже Ілля пройшов і скоро Спас…
Не заздрю ймущому, не вірю бідоласі,
Годинник розгубив по долу час,
А я усіх вас розгубив у часі.
І вже дихнув нарешті вітерець,
Як важко стерпіти було сердечну спеку,
Он тепліє ще й досі мій стілець,
Та сам я неймовірно вже далеко.
<|endoftext|> 
 <|startoftext|>



Груддя літ під темною габою,
Груддя літ в безглуздій маятні,
Ми удвох ошукані з тобою,
Ми удвох… і жовто-сірі дні.
Пролісками сходило дозріння,
Ранилося сліпо об слова.
Звуком і дощем спада прозріння,
Надвечір`я думи покрива.
Що ж, хай так, не втрапив я на свято
Через божу чи ворожу міть…
Треба власну душу розіп`яти,
Щоби душу іншу зрозуміть.
Скуштувати пута і отрути,
Йти босоніж на вугілля й шкло,
В небесах холодних з Богом бути,
Щоб відчути рук земних тепло.
Так, це треба, треба неодмінно,
Та хіба ж не знаєш ти сама?
Плаче пісня в горлі ув ангіннім,
Що героїв серед нас нема.
<|endoftext|> 
 <|startoftext|>



Груддя літ під темною габою,
Груддя літ в безглуздій маятні,
Ми удвох ошукані з тобою,
Ми удвох… і жовто-сірі дні.
Пролісками сходило дозріння,
Ранилося сліпо об слова.
Звуком і дощем спада прозріння,
Надвечір`я думи покрива.
Що ж, хай так, не втрапив я на свято
Через божу чи ворожу міть…
Треба власну душу розіп`яти,
Щоби душу іншу зрозуміть.
Скуштувати пута і отрути,
Йти босоніж на вугілля й шкло,
В небесах холодних з Богом бути,
Щоб відчути рук земних тепло.
Так, це треба, треба неодмінно,
Та хіба ж не знаєш ти сама?
Плаче пісня в горлі ув ангіннім,
Що героїв серед нас нема.
<|endoftext|> 
 <|startoftext|>



Замерзли сльози у верби
I чути вiтрову розмову,
Аби душi затишку знову,
А серцю слiв нових аби.
Бiжить у свiт хаосу нить,
Сплiта в одне думки-калiки,
Шукати згублене навiки,
Навiки втрачене любить.
Хiба це так, що еверест
За гратами, в вузенькiй смузi?
На цвинтарi людських iлюзiй
Я заявляю свiй протест.
Та сили Бог нам дав малi,
Щоб розipвать залiзнi кола,
I не оскаржити нiколи
Малий годинник на столi.
Серед вечiрньої доби
Про свiтла промiнь чути мову…
Аби душi затишку знову,
А серцю слiв нових аби.
<|endoftext|> 
 <|startoftext|>



	В панцирі добрім
	Лицар хоробрий
У спеку чи в хмарну браваду
	Довго блукав,
	Пісню співав
В пошуках Ельдорадо.
	Під шалом вітрів
	Юнак постарів,
А серце не знає розради,
	Бо скільки не йшов —
	Землі не знайшов,
Що схожа на Ельдорадо.
	Як зовсім змарнів,
	Він привида стрів
Й спитався у нього поради:
	«Мені дай збагнуть,
	Лежить де та путь,
Що в землю веде Ельдорадо?»
	«За місячні гори,
	За простір нічний,
В долину тінистого саду,
	Скачи до мети,
	Як хочеш знайти,
Як хочеш знайти Ельдорадо».
<|endoftext|> 
 <|startoftext|>

Не тлумач в скорботних числах,
	Що життя — порожній сон,
Бо в речах — незнані смисли,
	В дрімоті — душевний скон.
Життя — справжнє, життя — чесне,
	Й гріб не є його мета.
“Порох є і в порох скресне”,
	Не про душу мова та.
Не веселощі й не горе —
	Наша ціль і наша путь;
Кожен день долати гори,
	Кожне завтра далі буть.
Час сплива, мистецтво вічне —
	Й найсміливіші серця
Барабанами трагічний
	Відбивають марш кінця.
На всесвітнім ратнім полі,
	В бівуаці у судьби
Ти не будь скотом без волі!
	Будь героєм боротьби!
Хай минуле стане снами!
	Не плекай сліпих надій!
Серце в грудях, Бог над нами!
	Дій тепер, невпинно дій!
Можна, кажуть нам великі,
	Підкорить життя ріку
Й стіп залишити відбитки
	На скрижальному піску;
Стіп відбитки, щоб у горі,
	Їх побачивши, не ник,
А в життя штормистім морі
	Шлях продовжив мандрівник.
То ж збадьоримось для праці.
	Через бурі лихоліть,
Через марево стагнацій
	Вчись трудитись і терпіть.
<|endoftext|> 
 <|startoftext|>



Пустив я стрілу у широкеє небо,
Не відав, де зникла — між гір, чи між віт.
Бо ж зором яким володіти нам треба,
Аби упіймати миттєвий політ.
Я видихнув пісню в повітря прозоре,
Не знав, куди зникла — у віти, чи в гори,
Бо хто ж і коли такий гострий зір мав,
Який би лет пісні так просто спіймав.
Задовго потому колись навесні
Знайшов я стрілу, що стриміла в сосні.
А пісню я, стерши мільйон підошов,
Усю до кінця в серці  друга знайшов.
<|endoftext|> 
 <|startoftext|>



Я бачив місто уві сні, що було нездоланним, хоча б
  	напали на нього всі інші країни світу,
Мені снилося, що було то нове місто Друзів,
Ніщо не цінувалося там вище за міцну любов, вона
  	вела за собою все інше,
І це видно було у вчинках людей того міста,
В їх кожному погляді й кожному слові.


<|endoftext|> 
 <|startoftext|>



Щоб шанувати дні прості,
Які несуть років злиття,
Лиш пам’ятати треба —
Вони у мене й тебе
Можуть дрібничку взяти,
А саме — дар буття.
Щоб існуваня перейняв осяяний етер,
Лиш пам’ятати треба,
Що жолудь той тепер
Є зародком рясних лісів
Для вищих сфер.
<|endoftext|> 
 <|startoftext|>



Коли умру я й прилетить
Червоногрудий гість,
Крихот насипте, нехай він
За милостиню з’їсть.
Коли подякувать не зможу
Під тягарем хреста,
То знайте, силяться сказати
Гранітні це вуста.


<|endoftext|> 
 <|startoftext|>



Душа сама обира Товариство —
І — двері на Ключ —
Не втрапиш до неї в небесну Світлицю —
Хоч як не канюч —
Дарма прибувають нові Колісниці —
До задніх Воріт —
Дарма Імператор плазує й дарує —
Увесь білий Світ —
Із цілої нації — надасть перевагу
Вона Одному —
Й закритися Клапану її уваги —
Мов кам’яному —
<|endoftext|> 
 <|startoftext|>



То був Поет — Він дивний зміст
Відціджувать мав дар
З Речей буденних і простих —
Божественний Нектар
З блідих, похилих бур’янів,
Ступивши за Поріг,
Чому не ми, а тільки Він,
Дива робити міг —
І саме Він, Поет, скидав
З Картин Життя вуаль —
Прирікши за Контрастом Нас
На вічну на Печаль —
Цій Долі й Спадку не страшні
Розбій і Грабежі —
Скарби Його — всі по той бік
Часової Межі.
<|endoftext|> 
 <|startoftext|>



Життя, і Смерть, і Велети —
Властиво Їм мовчати —
Дрібніші Механізми — Млинові Коліщата —
Метелик біля Свічки —
Або Свисткова Слава —
Засвідчують — що Випадок усім на світі править —


<|endoftext|> 
 <|startoftext|>



Уяви ми про свій не маєм зріст
Поки не скажуть нам звестись
І, якщо вірне плану все,
Сягаємо в небесну вись —
Оспіваний в легендах Героїзм
Буденним був би трударем,
Коли б жалюгідно не горбились ми
Із страху стати Царем —
<|endoftext|> 
 <|startoftext|>



Щоб була прерія, треба бджолу і квітку деревію,
Одну бджолу і квітку,
Та ще — мрію.
Але самої досить мрії,
Як бджіл нема і деревію.


<|endoftext|> 
 <|startoftext|>



Любов — іще не все: не їжа, не вода,
Не спочин змореним, не дах в лиху негоду;
Коли спіткала в морі десь біда —
Не пліт вона, не рятівна колода;
Повітря не замінює любов,
Яке легені жадібно вбирають,
Кістки не зрощує, не очищає кров;
Але без неї іноді вмирають.
Можливо, так, колись, в часи складні,
Знесилена від муки і від болю,
Полегшено, за спокій день при дні
Твою любов віддам я мимоволі,
Чи пам’ять про цю ніч в торговий ряд
Знесу за хліб. Можливо. Та навряд.


<|endoftext|> 
 <|startoftext|>



Не вмерти з жалю; жити і рости;
Міцнішати; жувати вперто їжу,
Щоби кістяк і кров були сильніші,
Щоб відчувать гостріше і хитрить:
Тому, хто хоче теж і їсти й пить,
Пісну й ріденьку юшку піднести
Із жалю нашого. О, Господи, прости, —
ЇЇ б, звичайно, жирною зварить.
На клени тут, на трави там, у полі,
Осінні фарби встигли вже лягти!
Щоб я могла слабким допомогти —
Прогнати відчай треба геть мені б
І годувати розум свій і волю,
Пить щастя келихами, їсти — немов хліб.


<|endoftext|> 
 <|startoftext|>



Я маю поспішати, я мушу йти кудись,
Де немає тебе, де тебе
Ніколи не буде, я
Мушу йти кудись, де
Ніщо — не реальне, бо тільки
Нічогість є реальною і
Світла морем. Світ —
Це притча і ми —
Її смисл. Вуличний
Починається рух, і смисл
Розквітає в мізках моїх як
Бегонія, не насмілююся
Ім’я її вимовити. — О, водію!
Бога заради, не пропусти світло те, бо
Для всіх нас час настає, коли хочемо ми нове почати життя.
Всі міфології світу визнають цей факт.
<|endoftext|> 
 <|startoftext|>



Краще, зрештою, мати нарив чи пухлину,
Аніж потяг робити з життя гуморину.
Хто має почуття гумору — час проводить досить незвично,
Та не здатний він на щось варте уваги, на щось нікчемне, або
	величне,
Бо як можна звершити якусь історичну віху,
Коли розумієш, що маєш блазенський вигляд та не можеш
	припинити давитися від сміху?
Всі визнають, що безсмертні фрески Мікелянджело спричиняють
	у кожного запаморочення в Сикстинській Капелі,
Та, б’юсь об заклад, він би ніколи їх не видав, якби
	усвідомлював, як кепсько виглядав, лежачи там
	пузом до стелі.
Так, на щастя, фатальних завад у житті нашім мало в цю пору,
Та найфатальніша з них — це здібність дивитися з чужої
	точки зору.
І якщо ваша рідна мати пророкує, шо слава й багатство
	чекають на вас далі —
Забудьте про це пророцтво, якщо хворі підозрою, що кожна
	проблема — то два боки медалі.
Боже мій, як могли б ділки скуповувати всі ринки у місті,
Якби їх розчулювало те, що з-за цього у
	інших нема чого їсти?
Чи візьміть наших мерів, парламентарів, за деяким винятком,
	або й президентів;
Як могли б вони перемагать на виборах, якби хоча б у
	душі, визнавали принаймні якісь достоїнства
	своїх опонентів?
Будь ти найбільшим генієм і шлях свій добрими намірами
	вимости,
Ти все одно не здобудеш навіть звичайних зручностей, якщо
	не маєш впевненості у своїй непогрішимості.
А люди, які мають почуття гумору, іноді й виявляють певну
	рішимість,
Але не достатню для того, щоб вірити у власну непогрішимість.


<|endoftext|> 
 <|startoftext|>



Чинити, мабуть, лиш тому варто гріх,
Кого розбирає під час цього сміх,
Коли ж вас турбують вчинки навіть малі,
Не треба грішити тоді взагалі.
Не спокушайтесь навіть тихим грішком,
Якщо ви у совісті під каблуком.
Одні люди каються довгі роки,
  	як дурничку невинну втівають,
А інші, то зовсім уже навпаки, нагодувавши миш’яком
  	чоловіка свого залюбки, чи бабусю подушкою
  	задушивши, — прекрасно себе почувають.
Одні не втрачають самовладання, хоч і творять усе життя
  	божевільні речі,
А інші готові повіситися на вішалці, коли випили зайвий коктейль
  	та розважали гостей, декламуючи вірші місіс Хеманс
  	увесь вечір.
Одні, ставлячись до моногамії як до пережитку, вражають своєю
  	півнячою поведінкою,
А інші втрачають від сорому свідомість, протанцювавши два танці
  	не зі своєю жінкою.
Одні, проїхавши зайцем в автобусі, вважають, що пекло їм гарантоване
  	потойбічними сферами,
А інші, оббираючи вдів і сиріт, входять у смак цього бізнесу так,
  	що обдирають все більше і більше людей і стають
  	мільйонерами.
Та цей меморандум, чи пісня, не має мети
Між злом і добром межу чи різницю знайти.
Я намагаюсь втлумачити вам, що якщо ви один з тих невдах,
  	що різницю таку визнають, або мислять в такому дусі,
То все, що вам треба — стиснувши кулаки, протистояти найменшій
  	спокусі.
Бо якщо ви хочете жити спокійно, то можна щось погане робити тільки
  	у разі, якщо вам і на думку не спаде, що робите ви щось зле,
І коли ви при цьому добре спите і дивитеся світові прямо в очі, і не
  	турбує вас каяття ні велике, ані мале.
Та спокійно, повірте, ви не зможете жити,
Якщо, з іншого боку, починаєте думати, що краще було б того зла не
  	чинити.
Тож скажу я в кінці, оцієї нудної повісті,
Що для щастя потрібна вам чиста совість, або повна відсутність совісті.
<|endoftext|> 
 <|startoftext|>



Життєпис умістив усі події:
Як батько бив його, як він із дому втік,
Митарства юності і ті вагомі дії,
Що славу принесли на його вік:
Як воював, рив землю, морем плив,
Ім’я дав горам, мерзнув у бараці:
Існують навіть наукові праці —
Як він через кохання сльози лив.
І почесті у нього і хвала,
Та він зітхав лише за однією;
Їй не властиві подвиги, діла… —
Дім в чистоті тримала його фея,
Писати відповідь на кожен лист могла
Та жодного із них не зберегла.
<|endoftext|> 
 <|startoftext|>



Сліпий. Я можу дивитись на нього
сором’язливо, безсоромно. Чи знає він це?
Ні, він — у самотності надвеликій.
О, насолодо дивна,
чуже споглядати обличчя.
Не втамую ніяк спрагу я.
У світі своїм промовляє він щось
майже вголос. Рух його губ,
неспокій на них, радісне тремтіння
у посміх переростає.
Легіт, якого не відчуваю я,
викликав брижі на обличчі у нього.
Поїзд суне за місто, сіпається
на станціях. Посеред тряски
і скреготу — спокій,
спокій людей мовчазних,
декотрі з них на сліпого поглядають,
крадькома, не спрагло як я,
а в середині цього спокою його
особливий спокій, анітрохи не спокійний, метушня
образів, але що це за образи,
він же сліпий? Йому байдуже,
що він виглядає дивно, що оголені
думки виграють на обличчі його
як світло на воді, бо він не знає
що виглядати означає.
Він від народження сліпий.
Ось він підводиться, біля дверей стає,
знаючи, що наступна — його. Він рахував?
Ні, не було потреби.
Він виходить і я за ним.
«Допомогти вам вибратися звідси?»
«О, гаразд.» Байдужість.
Та враз, ще тоді, коли говорить він
з такою байдужістю, рука його
починає шукати мою,
йдемо, за руки взявшись, мов діти.
Його долоня тепла й не вогка,
потиск міцний і приємний.
І коли він першим турнікет проходить,
рука його негайно ж
шукає знов мою.
«Тут сходи. А тут нам звертати
праворуч. Знову сходи.» Виходимо
на сонячне світло. Він відчуває
ласкаве повітря. «Чудовий день», —
каже сліпий. Самотність
крокує зі мною, крокує
поруч зі мною, він сам по собі, самотні
його думки. Та рука його і моя
поріднились,
ніби рука моя живе і мандрує
окремо від мене. Переводжу
його через дорогу, і сліпий
каже тепер, що дійде вже сам. Він знає,
йде ж бо куди, бо йде у нікуди, де душі
людські. Він каже. Я є.
<|endoftext|> 
 <|startoftext|>



Щось і в мене було
Я не можу перечить,
І асфальти, і шкло,
І серйозніші речі.
Були бурі і штиль,
І юрба, і саміття,
Сотні пройдених миль
Викидались на сміття.
Були мрії і яв,
Були люди хороші,
Я країни міняв
На ілюзії й гроші.
Була зброя і кров,
Був бенкет і весілля,
І любов, і любов…
Та частіше похмілля.
Життя маємо раз,
Сива мудрість голосить, —
Якщо вірно живеш,
То його тобі досить.
Хміль химерності фраз,
Мов п’янкого жасмину,
Були лестощі в фас,
І кинджали у спину.
І шукання зв’язку
Між Декартом і Франклом,
Запах свіжий бузку
Бив мене спозаранку.
Була згода і спір,
Було замкнуте коло —
Брав я чистий папір
І всідався до столу.
Я дерева плекав,
Що корінням в ґулазі,
Й від суми не тікав
Ні у якому разі.
Я поклони не бив,
Але, все ж, робив дещо…
Я початок любив
І люблю його все ще.
Були шана й вага,
І провалля, і скеля,
І нудьга, і нудьга,
Мов безкрая пустеля.
Життя маємо раз, —
Така мудрість існує,
Й з цього приводу я
Безутішно сумую.


<|endoftext|> 
 <|startoftext|>



Україно, сива моя Русь,
Що я міг удіяти для тебе:
Виплакать метафору якусь,
Чи залляти мозком твоє небо?
Он стирчать, чорніють голі пні
На могилах в соловецькім полі —
Тих, терпів хто муки неземні
В пошуках твоєї волі й долі.
В пошуках триклятої межі
Між добром і слабкістю людською
Нишком я вигострював ножі,
Та нічого вартого не скоїв.
Де іскрився кров’ю білий сніг,
Де нас коні злякано носили,
Я намарне вкотре вже поліг
На межі туманній зла і сили.
<|endoftext|> 
 <|startoftext|>



Наша путь — океан різноликий,
Наша сутність — то море, але
Чом так мало думок про велике,
Й так багато чому про мале?
Серце іноді в небо злітає,
Та душа не знімає хомут, —
Якщо там ніц нічого немає,
То який смисл усього, що тут?
<|endoftext|> 
 <|startoftext|>



Не спи, не спи, моя душа,
Бо нам належить працювати,
Ми не для того тут, щоб спати,
Кудись годинник поспіша,
То ж треба, треба поспішати,
Творить не золото, не шати —
Творить симфонію вірша,
Симфонію життя і неба
Творити нам хутчіше треба —
Трудись, трудись, моя душа!


<|endoftext|> 
 <|startoftext|>



Так, має кожен з нас права
І на хвалу, і на повчання,
Та мають бути всі слова
Принаймні кращі від мовчання.
І мусить знати голова —
У маслі, в медові чи в перці…
До серця дійдуть лиш слова,
Що народилися у серці.
<|endoftext|> 
 <|startoftext|>



Снігу вкинуло нівроку
У моє село,
Замело в обидва боки,
Хату замело.
Мати вийшла спозаранку —
П’ятниця свята —
Поскидала сніг із ґанку,
Стежку прогорта.
Заніміли руки й спина,
Все сама, й сама…
Виглядала довго сина,
А його нема.
Снігу вкинуло нівроку —
Щедрості небес.
Скиглить в будці одноокий
Постарілий пес.
<|endoftext|> 
 <|startoftext|>



Що є причиною романам —
Не спрага, не жага, не хіть,
Любов годується обманом,
На тому тільки і стоїть.
Нехай страждають і зітхають,
Не бачать істину сліпці.
Люблять лиш те, чого не знають,
Прозріння прийде у кінці.
Але любов у вись підносить,
Де сонця гра, де шал вітрів,
Й того питать про неї досить,
Хто так її і не зустрів.
<|endoftext|> 
 <|startoftext|>



Ще й досі приходять у сни
Минулого дня голоси.
Були в мене гарні часи,
Та швидко скінчились вони.
Сумлінно по ниві земній
Тягну я кармічний свій плуг,
Були в мене жінка і друг,
Та змів їх колись буревій.
Мов коні у дикому полі
Летять схарапуджено дні, —
Попереду сонце і воля,
Та сумно,
ох сумно мені!
<|endoftext|> 
 <|startoftext|>

Преклоню смиренно я коліна,
Хоч ти суть бажань моїх і снів —
Не тужи за мною, Україно,
Я не кращий із твоїх синів.
Я не ліг за тебе в полі ратнім,
Не ходив у визвольний похід,
Хоч рубці полишили стократно
В моїм серці леза твоїх бід.
Я бував в Нью-Йорку і Парижі,
Пив бурбон і лондонський туман,
І пірнав, розсіюючи брижі,
І в Атлантику, і в Тихий океан.
Побував на дні морськім і в небі,
Вертольотом гори я будив,
І колись давно в Аддіс-Абебі
Пику одній гадині набив.
Та не зміг, даруй же, моя мріє,
Розвінчать катюг твоїх і зло,
Он — снігами вічно глибиніє
Моє рідне згорблене село.
Де б не був — та думка завше вдома,
Там, де ти, прадавня моя Русь.
І надія й сумнів є у тому,
Що колись тобі я знадоблюсь.
<|endoftext|> 
 <|startoftext|>



Не ранять вже палкі кохання стріли,
І кожен зиск вибачує здаля.
Ми так усі раптово постаріли,
Чи то старіє швидко так Земля?
О враже мій, нікчемна пересічність,
Якщо ж бо перемоги я не варт,
То що життя — рокована трагічність,
Чи просто чийсь ориґінальний жарт?
<|endoftext|> 
 <|startoftext|>



Як хочеться спокійною рікою
Текти у даль, як рушать з гір сніги,
І пестить ніжно хвилею-рукою
Моєї Батьківщини береги.
Як хочеться, відмовившись від бою,
За хліба шмат облишити війну.
Як хочеться зустрітися з тобою
І злитися у квітку ув одну.
Як хочеться проститися з журбою,
Що в кожному із нас нетлінно є.
Як хочеться вже буть самим собою! —
Та хтось невидимий уперто не дає.
<|endoftext|> 
 <|startoftext|>



Тепер я знаю, що ти є,
То ж не сповільнюю ходу,
Ім’я смарагдове твоє
Серед небес я віднайду!
Кістки міцні, думки ясні
І кров гаряча як любов,
У казці дивній, мов у сні,
Іду і дихаю я знов.
<|endoftext|> 
 <|startoftext|>



попроси всім серцем
і руки Господа
тебе зігріють


<|endoftext|> 
 <|startoftext|>



Якби я тверде мав знаття,
Чому там, де чесність — скорботи,
Чому на бенкеті життя
Гуляють одні ідіоти.
Чому там, де праведна путь,
Весілля на похорон схоже, —
Я вас би утішив, мабуть,
І сам заспокоївся б, може.


<|endoftext|> 
 <|startoftext|>



Я наблукався по землі
Й вернуся скоро вже додому,
Мені відомі всі болі
І тільки щастя невідоме.
Пізнав я холод різних братств,
Шляхи безрадісні і хресні,
Не загублюсь поміж багатств —
Умру, як треба, і — воскресну!
Знайдусь, як тому прийде час,
Як браття родяться хоробрі,
Я вірю, люди, що ви добрі,
Бо як же жити серед вас?
<|endoftext|> 
 <|startoftext|>



Коли в траві дзюркочуть талі води,
Й дерева соками весняними гудуть,
Я знов чудес чекаю від природи,
І знов готовий рушити у путь.
Цей цикл новий одвічного закону —
Мов плин могутній світлої ріки.
І буде так, я впевнений, до скону,
І буде так, я впевнений, віки!
<|endoftext|> 
 <|startoftext|>



Я помолюся і піду,
Свою здолавши пересічність.
Буття сприймати як біду?..
Тебе сприймати як трагічність?..
Не для покори я прийшов
У світ лукавства і облуди,
Мільйони стертих підошов
За мною, — тіні, звірі, люди…
Прийму твої і світло й тьму,
Приймаю захід і світання,
От тільки щастя не прийму
Я без вогнистого кохання!
То ж геть терпимості межу,
І геть байдужості коріння!
Вже час настав, — я вам кажу! —
Збирать розкидане каміння.
Прийму в’язницю і суму
В ім’я святої переміни,
От тільки щастя не прийму
Я без могутньої Вкраїни.
Вона в міжзоряній сім’ї
Давно молитвами і ділом,
Великі пращури мої
Звели її душею й тілом.
Прийміте істину просту
Не умовляннями, а січчю,
Я в ваших жилах проросту
Нехай кремінням, як не свіччям.
Кроїти, вершити новим
Цей світ підступності й облуди,
Не мертвим діяти — живим!
Це я кажу вам! — диво буде!
Ідіть лишень навстріч йому,
Скажіть, як я сказав, що зроду
В дарунок щастя не прийму,
Але прийму у нагороду!
<|endoftext|> 
 <|startoftext|>



Ох, друже, не відати б краще
Такого запеклого бою —
З собою боротись — найважче,
Найтяжче боротись з собою.


<|endoftext|> 
 <|startoftext|>



Спочину не знаючи і ліні,
Мов самітній відлюдок-монах,
Десь в околиці чужого Шаоліню
Душу я гартую не за страх.
Істину шукаючи у слові,
Міць свою — з собою в боротьбі,
Мов солдат я буду наготові,
Дать наказ лишається тобі.
<|endoftext|> 
 <|startoftext|>



Я витяг зернятко просте
Із істин людської безодні:
«Реальне у світі лиш те,
Що в серці ти маєш сьогодні».
Зерня застеблилось моє
Дорогою перед очима:
«Земля твоя, де ти не є,
У тебе завжди за плечима».
Пройшовши зі мною світи,
Стебло синім птахом розквітло:
«Ти ближньому ясно світи —
І буде у всесвіті світло».
<|endoftext|> 
 <|startoftext|>



Немає радощів і горя,
Нема нічого на землі,
Стою один я біля моря,
Пливуть по морю кораблі.
Одні наповнені скарбами,
Всіляким мислимим добром,
І злота й срібла коробами,
Грішми, каміннями, хутром...
А інші силу, і могутність,
І владу над людьми везуть,
Усім збагненна їхня сутність
І зрозуміла їхня путь.
Наступні теж вантаж пристойний
Таять від палуби до дна,
Тут на палац у граді стольнім
Є перспектива не одна.
Вони красиві і величні —
Їх прийме завше всякий порт,
І капітани мене кличуть
В далеку подорож, на борт.
Спокуса є велика в тому,
Та щось тримає — не збагну…
Бажання — далеч невідома?..
Мета — спізнати глибину?..
А судна ті пливуть без краю,
До ще незвіданих земель,
А я стою, і все чекаю
Із мудрістю свій корабель.
<|endoftext|> 
 <|startoftext|>



Життя, братове, не стоїть,
Воно іде, летить і плине,
Як Ніаґарський водоспад,
Переливаються хвилини
У тверді кам’яні століть.
І воно змінює свій лад,
І аромат його прекрасний
Стає щомиті вже новим,
І лише той із нас нещасний,
Хто не міняється із ним.


<|endoftext|> 
 <|startoftext|>

думок засапана когорта
роїться в мозку
шал вітрів
моя окровлена аорта
відкрилась сотнями
діаметрів
невже він ще такий могутній
диявола підземний
спів
стікаю нервами я кутніх
з корінням вирваних
зубів


<|endoftext|> 
 <|startoftext|>



Я пам’ятаю ту весну,
Коли від вікового сну
Земля прокинулась — і ми,
Сини грядущої зими.
І вів Хтось нас від сну до сну,
Долати вчив космічну лінь,
І зірку вибрати ясну,
І йти до вищих розумінь.
І Він розтав між гір, між віт,
У крапку стиснув вир часу,
Лишивши дивний заповіт,
Що не спасе, а згубить світ
Моління наше на красу.
<|endoftext|> 
 <|startoftext|>



Нудьга, весілля, шум і спокій,
Політ, падіння, підняття,
І устремління дум високі,
І маячня і каяття…
Є все аспектами життя,
Які я не любити можу,
Але прийняти мушу кожен.
<|endoftext|> 
 <|startoftext|>



ще ніби небагато за плечима
і гін і літ
та я вдивляюся вже іншими очима
у білий світ
нехай біжить хутчіш моя дорога
не до чужого
а до свого
я не хочу боятись Бога
я хочу любить Його
<|endoftext|> 
 <|startoftext|>



можна й тут не шукать вороття
на цікавім і довгім віку
чужина ж бо то теж є життя
та життя без смаку


<|endoftext|> 
 <|startoftext|>



закосичене шовком сніжно
піна на шелест лягла
ангела образ ніжний
помах його крила
гривляться хвилі зміїно
чайок бентежний писк
злої диявола міни
мутно-раптовий зблиск
<|endoftext|> 
 <|startoftext|>



Сонце по Каспію котиться низько,
Перлами блиска вечірня роса,
Десь в Україні беззубе дівчисько
Ще по калюжах гаса.
Пінно жасминиться лагідне море,
Промінь останній у хвилі згаса,
Хай обійдуть тебе втрати і горе,
І не образить краса.
<|endoftext|> 
 <|startoftext|>



простота це ознака істини
та нелегко її збагнуть
так само як нелегко жити
за простими біблійними заповідями


<|endoftext|> 
 <|startoftext|>



скрізь поруч диво і банальність
і божевільний стан
найжалюгідніша реальність
повержений титан
життя шосейок і обочин
і подвиг і яса
і найпідліший злочин
сплюндрована краса


<|endoftext|> 
 <|startoftext|>



мого буття що значить мить
супроти всесвітів незнаних
чому ж бо серце так болить
чому не заживають рани
куди ж бо зрештою біжить
дорога що мене обрала
мої мечі і мої рала
без мене скільки будуть жить
<|endoftext|> 
 <|startoftext|>



Моя душа голодна і твереза,
Натягнута мов трав’яна струна,
Іде по вістрю вогняного леза,
Але куди — не відає вона.
І так живу стрімкими я роками
У святості великій і в гріху.
Моя душа блука чагарниками
У мрії й вірі бути на шляху.
<|endoftext|> 
 <|startoftext|>



є люди
тут і там і всюди
що їдять такий хліб як і ми
люблять сонце й не люблять пітьми
що мешкають не на багамах і не в пустелях
а в схожих на наші оселях
і часом так само жаліють себе
і дивляться те ж по ТБ
та ж сама чекає на них небезпека
і дошкуляє узимку їм холод
а влітку спека
і сумно їм восени
і плачуть вони аякже
але сняться їм інші сни
і мислять вони інакше
<|endoftext|> 
 <|startoftext|>



я знаю вже в мені того нема
що б вам хотілось бачити й відчути
та іншим я на жаль не можу бути
не літо мій кумир зима
я вже навчивсь по-справжньому радіти
простому запізнілому дощу
і аромату свіжого борщу
як іграшці новій радіють діти
я вже сприймаю муки і страждання
як невідхильну істину просту
але ще прагну всі свої бажання
перекувати на одну мету
<|endoftext|> 
 <|startoftext|>



прошу тепер пробачення у людей
і проситиму наступного року
за те що не знаю полону ідей
і як виглядаю збоку


<|endoftext|> 
 <|startoftext|>



Чи стане сил убить себе й зачать?
Хоча і пройдено вже більше половини,
Прости, мій Боже, всі мої провини,
І дай снаги все заново почать.
Я чистим аркушем у муках мушу стать,
Бо голоси вже чую звідусюди,
Я наберу повітря повні груди —
Я аркуш білий — чим не благодать!


<|endoftext|> 
 <|startoftext|>



Мій спогад — то гість, що навідався знов,
В горнилі подій спопелілих.
Нев’януча, де ти, велика любов,
Де щастя моє недозріле?
Вінок твій весняний, жага твоя де? —
Не мешканець вічний, а гість то,
Велично по Києву осінь іде,
Ошатно вбираючи місто.
І я, ніби привид, що обрис згубив
В поході людськім за красою,
Усе те колись так празгубно любив,
Що зголено смерті косою.
І все, що лишилось — в німім забутті
Шептати безслівну молитву.
Невже так безглуздо у цьому житті
Програв я невидиму битву?
<|endoftext|> 
 <|startoftext|>



З небес, неначе з високості,
А звідкіля — не зна ніхто,
Летіла ти на Землю в гості
Й до мене сіла на пальто.
Мізками тужачись і зором,
Вдивлявсь я в контур там і тут,
Гадав, милуючись узором,
Про таємничий твій маршрут.
Я думав про краси начала,
Й куди ведуть її сліди,
Як враз, — миттєво ти розтала,
Лишивши крапельку води.
Можливо, в цій малій краплині
Нове затеплиться життя,
Але тобі, як і людині,
Сюди не буде вороття...
І що могли б тут за дива буть —
Сніг пада з неба й розтає?
Та я в неспокої — то ж мабуть
Щось глибше в цій події є.
<|endoftext|> 
 <|startoftext|>



я ризикнув і пав мій стяг
нехай то буде зла наука
та недаремно плуга тяг
мій труд мені ж бо запорука
за смислом я в природу йшов
бо не спіткав його в палаці
в коханні щастя не знайшов
то віднайду його у праці
<|endoftext|> 
 <|startoftext|>



Кулі звук в повітрі п’яно висне
І пташок нечуваних октав…
Там, де в небо рвуться кипариси,
Я пилюку Африки ковтав.
Лист і фото, усміх, рідні риси,
З ними мій УАЗ дороги бив,
Там, де в небо рвуться кипариси,
Я тебе усе ж таки любив.
<|endoftext|> 
 <|startoftext|>



Як живеш ти, цікаво, сьогодні?
Як і завше між нами все ж та
Телефонних дротів безодня
І літа, невмолимі літа.
Чи ти пору ту згадуєш, друже,
Що овіяла веснами нас?
Ти змінився і певно, що дуже,
Та й мене не помилував час.
Маю інші забави, скорботи,
Хто плазує, — ненавидить хто,
І щоранку везе на роботу
Мене чорне велике авто.
Як належить, заповнюю ніші,
Що відвів хтось незримо мені,
Та чим вище, тим все холодніше,
У чужому я мешкаю сні.
Нарікати на долю не хочу,
Хай трива нескінченний канкан —
То не я втік у дощ проти ночі,
Перескочивши хутко паркан.
<|endoftext|> 
 <|startoftext|>



я шукаю тебе
бо себе знайти хочу
і знайду…
це сказав мені колір ночі


<|endoftext|> 
 <|startoftext|>



мені приснився талий сніг
далекий березень приснився
життя життя безглуздий біг
я знов на старті опинився
немов щось дивне відбулося
душа співа мов перший птах
і пахне знов твоє волосся
як талий сніг коханням пах


<|endoftext|> 
 <|startoftext|>



сонце сходить
і починається ще один день
без тебе


<|endoftext|> 
 <|startoftext|>



Ну що ж нехай, ну що ж нехай —
Тебе зустріну восени,
Хай замість тебе поки сни…
Нам щастя крихту, Боже, дай,
Прогнав від нас Ти місяць май,
І літо в безвість прожени.


<|endoftext|> 
 <|startoftext|>



Не жаль було тебе зігнати
З мого вікна в небесну вись,
Та будеш поруч пролітати —
Цвірінькни, ластівко, колись!


<|endoftext|> 
 <|startoftext|>



Нескінченні котяться бархани,
Оком кинь — усе піски й піски…
Ти забудь, забудь, мене, кохана,
Навіки.
Не віддам тобі я серце й руку,
В небеса сльозою відпливу —
Маю я одну пекельну муку
Світову.
Не у тому просторі і часі
Нам було запалено зорю.
За людські гріхи на чорній пласі
Я горю.
<|endoftext|> 
 <|startoftext|>



Ця музика, виткана з болю,
Що лине в незвідану даль,
Про нашу безжалісну долю,
Про вічну вселенську печаль.
Виводить скрипаль переливи,
У жилах виболює кров,
Такі непомірно зрадливі
Ці віра, надія й любов.
Накочує хвиля незримо
Й відходить на всіх парусах,
Зненацька народжує рими
Не тут, а десь там, в небесах.
Поникли дерева по літу,
Бездомні пощулились пси,
Найбільша трагедія світу
То є прив’ядання краси.
Та вірити мусиш ти знову
Що ця перейдешня зима,
В космічну затаєну змову,
У те, чого ніби й нема.
<|endoftext|> 
 <|startoftext|>



Ми родом із снігів, що вороття
Сюди одвічно прагнуть звідусюди,
Химерний сон із назвою життя
Нащадкам в спадок офірують люди.
Цей мертвий сніг, мов попіл від зірок...
Зійшов в безодню батько із порога...
Вже десь і мій прокльовується строк
Оглянутись на пройдену дорогу.
З метою й без у мареві жадань
Став біль, як кисень, явищем буденним,
Чи хоч один пройшов тут без страждань,
Коли і в Бога шлях такий стражденний.
Я втратив світ, чи втратив він мене,
Чи просто в світі стало ще темніше…
Мине це все, це все мов сон мине,
Й залишиться щось інше.
<|endoftext|> 
 <|startoftext|>



караюсь мучуся і каюсь
і за добро і за гріхи
що не збагнув олеся й барку
що зранку випалив цигарку
за мрій оманливих міхи
за те що я возносив ніцше
за правду кривду і за інше
за випадковість втрат і згуб
за кожен видалений зуб
караюсь мучуся і каюсь
що дикий холод скрізь і туга
що не спинив падіння друга
не врятував джерельних вод
не зміг зцілити свій народ
що бути вільним намагаюсь
караюсь мучуся і каюсь
і каюсь
<|endoftext|> 
 <|startoftext|>



Правічний гнів у слово вироста,
У перла вляжуться усі прадавні муки,
Навіщо Бог розверз твої уста,
Не вклавши меч заступницький у руки?
Народе мій, нам чаша ця до дна,
Нам не минуть погибельного бою,
У м’ясо в’їлась тятива-струна,
Що в долю замотузила з тобою.
Ні, не чекаючи, покірливо тужить,
Поки нависнуть біди чорним роєм,
Я буду жити так, щоб справді жить,
Твоїм я буду сонячним героєм.
<|endoftext|> 
 <|startoftext|>



Коли у жилах кров нуртує —
Згорають сумніви дотла.
Хвала усьому, що гартує!
Вогню, морозові… хвала!


<|endoftext|> 
 <|startoftext|>



ні співчуття ні сліз нема
і не набруниться подяка
бо жити прагне задарма
лиш тільки потолоч усяка


<|endoftext|> 
 <|startoftext|>



угору виборюй аршини
звідкіль знову котиться сміх
здолав хто найвищі вершини
сміється з трагедій усіх


<|endoftext|> 
 <|startoftext|>



над собою брутальна наруга
наше прагнення мати друга
адже друг до самої смерті
для самітника завжди третій
а третій це поплавок
учора і завтра й сьогодні
не дасть він розмові двох
поринути у безодню
<|endoftext|> 
 <|startoftext|>



відомі ця пиха й погорда
жага йти за правду в борню
не один мріяв вигнати чорта
та сам обертавсь на свиню


<|endoftext|> 
 <|startoftext|>



Кирпатик-ніс, гірлянда з лоба —
Волосся золота спіраль.
На примхи часу ні, не злоба —
Моя натомлена печаль.
Дзюркоче щось про міні-юбку
Тонкий джерельний голосок.
Навіщо я тобі, голубко?
Я колос вже, ти — колосок.
Ти щойно випурхнуло з хати,
Чекаєш бозна-яких див,
А я вже так зазнав багато,
А я світи усі сходив.
І на казки не маю вдачі,
Не хроноложу точних дат,
Можливо щось в кіно побачиш…
Я — тиші відданий солдат.
Чи може візьмеш книгу в руки
Колись так років через …сят,
І лиш тоді почуєш звуки
Моїх і траурів і свят.
І лиш тоді збагнеш, царівно,
Куди мету я мав іти,
Світи, о зоре, ясно й рівно…
Для когось іншого світи!
Злітай стрімкіш, лети, людино! –
Мій друг тепер — то самота,
Мій шлях тепер — нові глибини,
Тобі ж потрібна висота.
Кирпатик-ніс, кучерик з лоба,
Невинний усміх на вустах,
Ти — пташенятко жовтодзьобе,
Я — стріляний вже птах.
<|endoftext|> 
 <|startoftext|>



я напишу пером і пензлем й кров’ю
в едемськім спокої в часи земних тривог
ніщо не порівняється з любов’ю
любов є Бог


<|endoftext|> 
 <|startoftext|>



чи то наснилося
чи то намріялось
щастя котилося
і в світ розвіялось
і рух його був
з глибин не з мілкості
і всім дісталося
в достатній кількості
чи то це сталося
чи то це збудеться
мені зітхалося
бо не забудеться


<|endoftext|> 
 <|startoftext|>



Здрастуй, день золотий
З голубою габою,
Я прийшов у цей світ,
Щоб зустрітись з тобою.
У любові святій
Чи в смертельнім двобої
Пам’ятай, що я твій,
Я залишусь з тобою!
<|endoftext|> 
 <|startoftext|>



Нема в минуле вороття,
Нема туди дороги.
Будуй, твори нове життя —
Твоя це перемога!
«Вперед!» — твій напрям і девіз
На заході й світанні.
Тягни чимдуж земний свій віз
І в мить твою останню!
Твій шлях один, він тільки твій —
Долай нові пороги,
Пройти їх з гідністю зумій —
Твоя це перемога!
<|endoftext|> 
 <|startoftext|>



Перегорить, уляжеться, втрясеться,
Бо так життя влаштоване єство,
В моїй руці моє гаряче серце
І білих дум велике торжество!
І кличе ввись невидимий дозорець,
Грядуть нові, небачені ще дні,
І посміхнувся Юрій Змієборець
З коня гривастого лукаво так мені.
<|endoftext|> 
 <|startoftext|>



поету між поетів важко буть
на самоті оголюється суть
тягар страшний роїнь бентежних дум
як сум помножений на сум
і бій відбій від сумнівів від раті
а ще напруга нервів у квадраті
і крок назад для розбігу і злету
як жилі кров потрібно все поету
<|endoftext|> 
 <|startoftext|>



я купався у райських яблуках
я копався у
гною
аж поки збагнув насилу
сутність глибинну
Свою


<|endoftext|> 
 <|startoftext|>



неміч мене взяла й зробила атлетом
нудьга мене взяла й зробила філософом
страждання мене взяло й зробило поетом
якимсь особливим способом
брехня мене взяла й зробила честивцем
пожадливість мене взяла і зробила щедрим
жорстокість мене взяла й зробила милостивцем
хоч і був я до біса впертим
і кричу я до себе щосили
а що мене зробить щасливим
<|endoftext|> 
 <|startoftext|>



ви не заздріте друзі мої
що комусь посміхнулася доля
і всі вимріяні солов’ї
заспівали нарешті край поля
а позаздріть що я серед злив
марив з голоду хлібом у горах
побратимів своїх хоронив
повз пустелями і нюхав порох
що я шкріб до безтями по дну
у безвесельну чорну годину
і шукав увесь вік лиш одну
що любила б мене як людину
<|endoftext|> 
 <|startoftext|>



Літо збігло й от-от вже імла
На піски понад берегом ляже,
Твоя посмішка тут ось цвіла
На сонцями залитому пляжі.
Літо збігло й вернулись, атож,
Різні справи, всілякі турботи,
Й посилає краплинками дощ
Нам мелодії світлої ноти.
Ти збери їх і вміло зіграй,
Хай почують у цілому світі
Про серпневий зненацький той рай,
Про зітхання по збіглому літі.
<|endoftext|> 
 <|startoftext|>



буденні речі біль не принесуть
тому хто суспіль витканий із болю
холодна і байдужа суть
лиш спосіб вишуканий вирватись на волю
і судять хай хай цим вони живі
хай цим вони щасливі і нещасні
киплять в моїй похмільній голові
тридцять поезій одночасно
<|endoftext|> 
 <|startoftext|>



тече ріка немов тече вість
як руху вічного зразок
до світу чую я причетність
з усім невидимий зв’язок
накотить райдужна хвилина
в години лагідні і злі
і я наївний мов дитина
шукаю щастя на землі
в своїй стихії сірій дикій
руйнує хвиля мій острог
і я в задумі надвеликій
сиджу самотній наче Бог
<|endoftext|> 
 <|startoftext|>



Я злетів, і літаю, і вірю — мені
Розминутись не вдасться з любов’ю,
Перетопить самотність мої білі дні
У рядок, намагнічений кров’ю.
І ковтне мене вічність, мов краплю дощу,
І розірветься серце на зорі,
Я прощаю собі, і ніяк не прощу
За епохи, спустошені й хворі.
Але проститься якось, бо я вже не той,
Знак вогню наді мною, як заклик,
Я тебе не шукаю, я вже не герой,
У країні опалих яблук.
Нехай квітне довіку твій чистий вінець,
Хай у снах заорбітних присниться
Твого тіла тендітного промінець
І усмішки дзвінка блискавиця.
Хай побачу я землю й багато всього…
Де були у снігах ми з тобою,
Де на кінчиках полум’я серця мого
Танцювала весна із журбою.
Але небом запахло і пахне все більш,
І життя не чекає нікого,
Я із тим розділю і свій хліб і свій вірш,
Хто ступив на космічну дорогу.
<|endoftext|> 
 <|startoftext|>



Коли відчаю стане печальна пора
Чорним ангелом на твій поріг,
Побажай, як ведеться, мені ти добра —
Я хотів буть як всі, та не зміг.
Недаремна, повір, була програшна гра,
Чи не гра, а метання в добі,
Ти прости й побажай мені щиро добра,
Як бажаю всім серцем тобі.
<|endoftext|> 
 <|startoftext|>



В переднебесній роджений імлі,
Знайшовши воскресіння в циклі знову,
Сніг помирає тихо на землі,
Що, як належне, прийняла обнову.
І ти, як на очищення танок,
Що ниспада на плечі звідусюди,
Приречений чекати на дзвінок,
Якого найімовірніше не буде.
Й від смерті біг — до смерті той же біг,
Як свята й будні Нового Завіту,
І ти один, як цей праюний сніг,
Так біло танеш на очах у світу.
<|endoftext|> 
 <|startoftext|>



не в щасті й не в горі я
мов біг підтюпцем
розпочата історія
з відомим кінцем
ні поз в тихих бесідах
ні гордих розмов
у яких же іще світах
ми зустрінемось знов
і жару я повен вщерть
і попелу згуб
і бачу як диха смерть
за схрещенням губ


<|endoftext|> 
 <|startoftext|>



упала зірка
мов сліпуча квітка
холодний
доріздвяний образок
не рипне сніг
не скрипне звично хвіртка
і не запахне
ризький твій бузок
і бідні ми
вже простором і часом
і бідно я
серед скарбів живу
і вчуся як школяр
ще бути разом
хоча б у мріях
як не наяву
я знаю ще завесниться
та гірко
мені не знати
як коли і де
із неба зірветься
чиясь наступна зірка
і каменем могильним
упаде
падіння те
не зна земного спину
як меч важкий
з небес у темний льох
прорвавши враз
солодку павутину
мелодії квітневої
на двох
і схлипне дощ
від болісного лету
а решта все так само
все без змін
так само
збожеволіла планета
летітиме
на свій далекий кін


<|endoftext|> 
 <|startoftext|>



проймає ворог лезами-очима
цією смертю ні не согрішу
палає меч у мене за плечима
та я його виймати не спішу
один лиш рух і ми навіки квити
один лиш зойк і в Леті це ім’я
то чом же болем серце оповите
о Боже мій скажи невже це я
те що душа так пристрасно просила
невже прийшла отримати пора
мій страх і біль то лиш початок сили
нової сили віри і добра
<|endoftext|> 
 <|startoftext|>



Я не історик, не пророк,
Напевно, я — підводний човен,
Важкими роздумами повен,
Лежу на дні, такий мій рок.
Дивлюся пильно в перископ
За тим, що діється на суші,
Але зізнатись конче мушу,
Що маю я ще й телескоп.
І дістаю його тоді,
Як від людей стомлюся дуже,
Милуюсь я зірками, друже,
Всю нічку прямо на воді.
То ж так ось, нехтуючи сном,
Я, мабуть, ще і астроном.
<|endoftext|> 
 <|startoftext|>



від самоти до самоти
зірки ілюзії хрести
тягар чекань і дум нести
від самоти до самоти
плачі бенкети і пости
і молитовне нарікання
сліпе блукання чи шукання
від самоти до самоти


<|endoftext|> 
 <|startoftext|>

моя кімната мов каюта корабля
що пливе в океані поезо-філософо-музики
а я його капітан
іноді йду до кухні-камбузу
щоб трохи підкріпитися
і потім
керувати своїм судном далі
тільки шкода
що якраз на моєму курсі
упоперек
заякорився сусідній будинок-пароплав


<|endoftext|> 
 <|startoftext|>





Благаю кровно день Тебе при дні —
Не дай спокуси долю вибирати,
Пошли одну, одну любов мені
І, може, одного по духу брата.
В метаморфозах гамірних годин
Троїтися не хочу без упину —
Вкажи на шлях, на шлях лише один,
Бо вже роки женуть мене у спину.
Бо вже напився волі я сповна,
Бо захлинаються від неї вени,
Хороша річ, чудова річ вона,
Та, мабуть, міф цей буде не про мене.
<|endoftext|> 
 <|startoftext|>



ти пам’ятаєш як ми з тобою
наприкінці літа
пізно вночі
йшли вулицею
і прямо перед нами
з середини неба
донизу
скотилася зірка
і ти встигла загадати бажання
а я його загадати не встиг
<|endoftext|> 
 <|startoftext|>



через пустелі натовпів людських
через самотніх сердець оази
крізь дощі людських я
не поспішай розставляти крапки
не позбавляй смерть її роботи
<|endoftext|> 
 <|startoftext|>



ми входимо в країну кохання
де все зовсім інакше
де я вже був
і куди мені поновлено візу
давай я тут буду твоїм гідом
<|endoftext|> 
 <|startoftext|>



сьогодні є ти і я
завтра будемо ти і я
ти і я
як солодко це вимовляти
<|endoftext|> 
 <|startoftext|>



Не голубі, а грізно-сірі
Приносять хмари дощ в ріллю,
Не всьому чутому я вірю,
Не всіх, хто поруч — я люблю.
Хай буде загадкою сутність,
І світ, і час — на тім стою.
Благослови мою могутність
І незахищеність мою!
<|endoftext|> 
 <|startoftext|>



Для когось життя і окраса,
Для мене ж бо ти — ешафот.
Спаси, порятуй мене, Спасе!
Бо вже не рятує блокнот.


<|endoftext|> 
 <|startoftext|>



дороги стіни телефони
краватки офіси авто
промови лестощі прокльони
і кашемірові пальто
жебрацтво плач брудні клозети
повії заздрощі обман
плітки брехня кіно газети
ефем комп’ютерний дурман
психоз цілителі пророки
базари партії юрма
тютюн наркотики пороки
горілка цвинтарі тюрма
халупи вибори палати
престиж кредити платежі
нірвана порно депутати
лікарня пенсія бомжі
сміття мутований лелека
чиєсь обпльоване ім’я
і ти прозора і далека
маленька зіронька моя
<|endoftext|> 
 <|startoftext|>



Нам гулялося десь проти ночі
Там, де в ноги стелився туман,
Без потреби дивитися в очі
З посиланням на самообман.
Бо у кожного з нас своя ноша,
Так, напевно, потрібно судьбі,
Ти казала, яка ти хороша,
А я слухав і вірив тобі.
Із трухлявих осикових дощок
Ми палили вогонь край води,
А під ранок малиновий дощик
Позмивав усі наші сліди.
<|endoftext|> 
 <|startoftext|>



Я знаю, березень настане,
Для себе й ти це зрозумій,
Я ще проснуся і відтану,
О, милосердний світе мій!
Бо я іще в душі і в слові
Натхненно вірю далебі
В дощі травневі кольорові
І в ранки сніжно-голубі.
<|endoftext|> 
 <|startoftext|>



Весна холодна тут, де я,
Де ти — вже квітнуть абрикоси,
Для тебе, ластівко моя,
Ліплю я світ з душі хаосу.
Нехай живе, нехай сія
Він завше світлом там, де ти,
Й цілунок твій через дроти
Летить завжди туди, де я.
<|endoftext|> 
 <|startoftext|>



і творять знов небесні сфери
свої безжалісні афери
нам не судилось бути в парі
палає дощ на тротуарі
палає сумом на губі
терпкий пекучий поцілунок
твій вересневий подарунок
який придумав я собі


<|endoftext|> 
 <|startoftext|>

до всеохопного розвою
багном до корчів знай пливи
бажання бути головою
лишає всіх без голови
і безкінечна сива злива
неперемелених скорбот
і млявість жалібно-журлива
іржею з’їла цей народ
і спіх відбуть земні уроки
і час земний німе кіно
і нас обманюють пророки
а ми їм вірим все одно


<|endoftext|> 
 <|startoftext|>





політики без політичних переконань
водії без авто
поети без кохання
дитина без батька
<|endoftext|> 
 <|startoftext|>



Збагнув це Шевченко і Ніцше,
І схимник, і вічний спудей -
Надворі повітря чистіше,
Ніж серед найвищих людей.


<|endoftext|> 
 <|startoftext|>



бува буває ще й ось так
моря проплив у всьому світі
і борсаюсь немов судак
у річковій забутій сіті
та передчасно дно не рий
зупинка ця як дар від неба
судак же мудрий не старий
йому поплавати ще треба
<|endoftext|> 
 <|startoftext|>



родився я
в свою епоху
та фантазую
що ж бува
на історичні теми
трохи
коли від дум
тяжіє голова
то мчу із шаблею
козацькою до бою
то скіф прадавній я
то навіть ант
та щоб завжди
лишатися з тобою
у Бога є
для мене варіант
<|endoftext|> 
 <|startoftext|>



поезія поетам
філософія філософам
політика політикам
влада негідникам
от і перезимували


<|endoftext|> 
 <|startoftext|>



я люблю Київ за те
що там є трамваї
і взимку мороз розмальовує їхні шибки
дивовижними узорами
їдеш немов казковим лісом
<|endoftext|> 
 <|startoftext|>



цівкою крові яріє
на пересохлих вустах
надто задавнена мрія
я вже не риба але ще не птах
благословлю все що квітло
іншого в мене нема
хай я іще не світло
але вже й не тьма
<|endoftext|> 
 <|startoftext|>



ненавиджу себе тоді
коли мов жаба
змушений викрикувати
своє ім’я на втіху
місцевим болотам
поважаю себе
коли схвильований
мов рафаель
у високих думах
малюю свою
сікстинську мадонну


<|endoftext|> 
 <|startoftext|>



Падав дощ цілу ніч і під ранок не вщух,
Затягло білий світ пеленою,
Королево дощу, королево дощу,
Що ти коїш зі мною?
Я не знав над собою подібних наруг —
Безкінеччя безсонь, самоспалення бесід,
Дотик сліз твоїх — струм надвисоких напруг,
А в сльозі твоїй — всесвіт.
Зупини цю агонію, думу спростуй,
Що любові останньої скон це,
Дай побути ще мить на небеснім мосту
І помріять з тобою про сонце.
<|endoftext|> 
 <|startoftext|>



чи то це настрій чи самотність
чи то хвороба край вікна
скоріше все ж бо неповторність
хвилини вічності і дна
о як же я тебе люблю
моя самотносте проклята
лизнути б ще якогось ката
вклонитись іншому нулю
волати б тенором і басом
і оскотинитись до сліз
нести у місто власне м’ясо
і продавать душі вдовіс
шукати свіжої причини
життя вважати за арешт
на кому око відпочине
його той виколе урешт
і колупать давно забуте
і сіять сніг і воду лить
і бачити і завше чути
як я твоє тобі болить
<|endoftext|> 
 <|startoftext|>



Й буде колись, як сьогодні,
Травень в тюльпанах увесь,
Неба розкута безодня,
Чисте кохання чиєсь.
Вибухне листям черешня,
Цвітом бузок спалахне,
Буде година прийдешня,
Тільки не буде мене.
<|endoftext|> 
 <|startoftext|>



легіт колихає
павукову нить
ранішня прозорість
холодом бринить
сонечко на шибці
райдужно сія
чом тобі так сумно
о душе моя
я поставлю чайник
погортаю вірші
може тобі трохи
зробиться тепліше


<|endoftext|> 
 <|startoftext|>



немає нічого
є тільки насолода творення
є тільки трагедія згуби
немає нічого
є тільки радість придбання
є тільки втрати біль
а більше
немає нічого


<|endoftext|> 
 <|startoftext|>



я виглянув у вікно
подивитися на людей
а побачив дощ
що мляво витанцьовував
куполами
парасоль
під якими перехожі
ховали
від мене
свої обличчя


<|endoftext|> 
 <|startoftext|>



якщо я і помру колись
то лиш від надлишку любові
чи від знемоги в зимну вись
любов ту витягнуть у слові
а так чого б я здуру ник
чи сипав бісерне каміння
самотній гордий мандрівник
не потребує розуміння
і ниву хай один орю
осушить піт вечірній легіт
хай чую спиною лиш регіт
очима бачу я зорю
вона встає у передмісті
її побачить зможеш ти
як стане сил дурне охвістя
узяти враз і відсікти
то ж нащо зайве лити кров’ю
межа глупот не має меж
те що не візьметься любов’ю
зневагою в кінці візьмеш
<|endoftext|> 
 <|startoftext|>



скажи мені такі слова
які не чув я ні від кого
то буде долучка нова
до капіталу неземного
який збираю тут як гість
по копійчині і по центу
його інфляція не їсть
і не приносить він проценти
я гість знайшлось мені ім’я
сонцями місяця серпами
тут вічна молодість моя
блукає білими степами
я сам собі суддя і кат
розкутий блазень свого балу
і маю щастя дублікат
та прагну все ж оригіналу
він може всі скарби землі
чи зорі із усього неба
чи очка радісні малі
а може кілька слів від тебе
<|endoftext|> 
 <|startoftext|>



Акація, троянди і жасмин —
Уже це надмір, це вже забагато.
І часу плин, і дум моїх полин
Заб’ють джмелі гудінням волохатим.
І днів п’янких стрімкий зупинить лік,
Зупинить місяці, зупинить роки
Твоїх очей сапфірний базилік,
Що ллє так щедро вранішні потоки.
Бо ти — це я, а я — це трішки ти,
І травень цей аж надто милостивий,
Бо всі віки і на усі світи
З тобою нам нема альтернативи.
<|endoftext|> 
 <|startoftext|>



одночасно духовна й тілесна
мов рушник білий з сонця зіткавсь
ти якась то молочно-небесна
то червоно-промінна якась
то здаєшся космічно-далека
то стаєш враз клітинно-близька
то як холод віків то як спека
але точно не знаю яка
<|endoftext|> 
 <|startoftext|>



у парадоксі є краса
не вірячи в кінцевість пункту
піднятись хочеш в небеса
не відриваючись від ґрунту
і сидячи у тихім сквері
батальне пишеш полотно
і щастя дзвонить тобі в двері
а ти тікаєш у вікно
<|endoftext|> 
 <|startoftext|>



Є речі, що не ймуть грубішого втручання,
Ніж ледь помітний дотик вітерця,
Нічому понад подих, над мовчання
Цю квітку не розкрити до кінця.
Отак і ти — прозора й невловима,
Мов шовк японський світла і легка,
То випливає, то стає незрима
У рухах плавних лілія-рука.
То піднімаєшся в своїх підводних чарах,
То зникнеш враз, лишивши холод-шлейф,
Як промінь місяця, що губиться у хмарах,
Незбагнений вітрила твого дрейф.
І мліє дух мій, тіло моє мліє,
І тануть звуки, гасне людський зір,
І я купаюся в твоїй морській стихії,
Немов німий перворожденний звір.


<|endoftext|> 
 <|startoftext|>



Коли мені вже треба буде йти
У ті світи, що зверху нам світили,
Спинюсь на мить, як не забракне сили,
Сказати, ким для мене була ти.
Останній дощ як стане моросить
І затремтить у чорну даль дорога,
Щоб змоги дав, молитиму я Бога,
Тобі благословення попросить.
І хай мені у думах не до сну —
Я в злагоді із світом і судьбою,
Не пропустити б тільки цю весну —
Надихатися нею і тобою.
<|endoftext|> 
 <|startoftext|>



краще мовчати
бо все що ти кажеш про себе
то не ти
краще мовчати
бо все що ти кажеш про інших
то не вони
краще мовчати
бо все що ти кажеш про світ
то не світ
краще мовчати


<|endoftext|> 
 <|startoftext|>



Ваші очі, мов айстри вечірні,
Мов дві ягоди — ваші уста,
На стіні тануть полум’я тіні,
Ваша кава терпка і густа.
У вас посмішка тиха і мила,
І красива і ніжна рука,
Я відчув тут, як душу стомила
Днів шалених самотність важка.
І зазнала душа супокою
В ореолі стрункої свічі,
Я придумав вас саме такою
Та згубив свого серця ключі.
За вікном вітер жалібно плаче,
Програють вам стократно усі,
Ваша кава смачна і гаряча,
Але я вже замовив таксі.
<|endoftext|> 
 <|startoftext|>





хтось не дає комусь руки
хтось називає когось профі
а я чекаю все поки
мої віджуряться рядки
і відсумують мої строфи
і каже хтось що треба бігти
бо не піймаєш пульс ніколи
а я чекаю все що літо
обкида липу пишним цвітом
і задухмянить матіола
і хтось кляне дорожню пробку
а з нею всіх разом і все
та літо справжнє не підробка
це знаю я як те що пробка
самотній ангел на шосе


<|endoftext|> 
 <|startoftext|>



оце життя твій сірий льох
безповоротного як вибух
з собою довгий діалог
готель де ти прибув і вибув
і небажання далі йти
і всі завжди і всі ніколи
і продавець в якого ти
купив пляшину пепсі-коли
і мокрий сніг що безнадійно
стікає слізно з темних урн
й з вікна навпроти елегійний
кимсь незавершений ноктюрн
<|endoftext|> 
 <|startoftext|>



Давай поділимо на двох
Це дивне літо сумовите,
Нам більше нічого ділити,
Угоду цю освятить Бог.
І дар, що схвально він несе, —
Не перстень, не коштовна брошка,
А синя степова волошка,
Тобі пасує над усе.
<|endoftext|> 
 <|startoftext|>



і я ходив по цій землі
в години слабкості і сили
злі й добрі ангели носили
мене на дужому крилі
і я ловив прекрасну мить
і становив я сам принаду
людську дивився клоунаду
і чув як дихає блакить
під ночі зоряним плащем
спивав з гарячих губ я солод
любив тепло й так само холод
і приятелював з дощем
я був відкритим звідусіль
давав і сам жадав поради
зазнав я вірності і зради
я бачив радість чув я біль
мов шкаралупу оберіг
проклюнувши тонким курчатком
я міг почати все спочатку
але не все вернути міг
я не ставав на повний зріст
аби на когось тінь не впала
шукав я доброти начала
а в доброті високий зміст
я не ховався у пальто
я пив із чистої криниці
і знав велику таємницю
яку не відає ніхто


<|endoftext|> 
 <|startoftext|>



Мовчиш як сніг. Чиїмсь теплом зігрітий,
Не чуєш фальші. Не тремтить рука.
Вернувся світ до Ветхого Завіту,
Майже до титулу, до першого рядка.
Не знаєш болю. Пересічне лихо
На трасах міст тебе не зустріча.
І бачиш — ще як рівно і як тихо
У лоні всесвіту горить твоя свіча.
Не маєш пут. Не володієш хистом.
Минулого не муляє печать.
Як цвіт вогню, оновленим і чистим
Встаєш і йдеш початок свій почать.
<|endoftext|> 
 <|startoftext|>



Поясни мені, Боже, засніжену даль
І мене в ній такого самотнього,
Поясни оцю сизу безмежну печаль,
Де вершини граничать з безоднями.
Усіх тих, хто у нас є, і в кого є ми,
І все те, що світило й померкло,
І цей біль, що у мене, чи в серці зими,
І цей світ — немов чорне дзеркало.
І мільйони понівечених людських доль,
І братів вікову ворожнечу,
І театр життя, і мою у нім роль,
І волаючу цю порожнечу.
І тверезу холодну міжзоряну вись,
Куди скоро я, зрештою, кану,
І ці сонячні очі, що в мене впились
Глибиною небесних вулканів.
І маленьку цю квітку, і запах весни…
Поясни, поясни, поясни!
<|endoftext|> 
 <|startoftext|>





Не те, щоб я Вами був хворим,
Щоб думка терзала мене,
Та є щось, коли коридором
Ваш профіль крилом промайне.
Про те, чого бути не може,
Не мрію — пишу я есе,
Хоча воно нібито й схоже,
Що буть, власне, може усе.
<|endoftext|> 
 <|startoftext|>



день висить наді мною як хмара
а життя пролітає мов скерцо
пронесу крізь гріхи наші й чвари
я своє українське серце
пане болю невільний слуга твій
вже не мріє про помсту чи втечу
у америк чи навіть у латвій
все та ж сама брудна колотнеча
ось іще забажав один трону
що не вірить словам і анкетам
із замашками наполеона
садо- мазо- чи як його ще там
ось іще вам різдвяний гостинець
його їжте до самого скону
раз найбільший у світі злочинець
біля себе поставив ікону
то ж сьорбаймо ми те чого варті
продали нас за скільки купились
переводьмо трагедію в жарти
і надіймось на вовчу на милість
та нехай наді мною ця хмара
хай життя пролітає мов скерцо
буду нести як дар і як кару
я своє українське серце
<|endoftext|> 
 <|startoftext|>



світ — це дзеркало
я вдивляюся в нього
і в усьому бачу себе


<|endoftext|> 
 <|startoftext|>



переплавивши кулі на струни
пісні високої не зіграєш
бо для пісні потрібні
і струни і кулі

<|endoftext|> 
 <|startoftext|>



світ ще не забув
що таке любов
але може забути


<|endoftext|> 
 <|startoftext|>



мені іще бракує
витончених ліній
аби намалювати твій портрет


<|endoftext|> 
 <|startoftext|>



Зів’яли айстри на столі,
Поникли кволо, безнадійно,
А за вікном у сірій млі
Ведуть дощі з карнизом війни.
Спливає день в холоднім сні…
Тобі не відчиняю двері,
І в скриньку падає мені
Цілунок знову на папері.
Я вже казав тобі, пробач,
Бо це не примха і не втеча,
Бо це не сміх і це не плач —
В мені й навколо порожнеча.
Ця порожнеча, як війна
Моя зі мною, верху з низом,
Протистояння крутизна
Дощів гігантських із карнизом.
І в скриньку твого забуття
Хай інший кине добрі вісті,
Бо десь на відстані життя
Ми загубились в цьому місті.
<|endoftext|> 
 <|startoftext|>



О, як же в тебе увійти —
Не з ходу чорного, а в арку,
Щоб повноводим було ти,
Щоб не ховатися за чарку,
Щоб обійти байдужу сить
Дорогою аж попід хмари,
Щоби не гнутись, не просить,
Не піддаватись згубним чарам,
Не забирати, не ділить
Цей світ на праведних і грішних,
І над минулим сліз не лить,
Не спрощувать себе до інших…
Збагну я десь перед кінцем,
Як син останній у Адама,
Що краще бути деревцем
І годувати всіх плодами.


<|endoftext|> 
 <|startoftext|>



Так довго сниться вже мені
Ця квітка, що живе в огні.
Її не можу взяти я,
Не знаю я її ім’я —
То чиста вигадка моя.


<|endoftext|> 
 <|startoftext|>



Отак я, мабуть, і спалюсь,
Отак зненацька і розтану,
В думках, як в морі утоплюсь,
Поневіряючись світами.
В собі себе знайти не вмів,
Себе у комусь теж не можу,
В чужих, у кілометрах слів
Блукав я довго….
й досі ходжу.
<|endoftext|> 
 <|startoftext|>



мені обридло вмирати
і я вирішив жити
любові завше замало
вчуся любити
<|endoftext|> 
 <|startoftext|>



Тисну руку щоранку, бо мушу,
Навіть більш — не відводжу очей.
Куди б заховать свою душу
Від ваших солодких речей?
Не те, щоб нестерпно чи бридко,
Не колють звання і куші,
Та якось стає трохи липко
Руці і душі.


<|endoftext|> 
 <|startoftext|>



Сплять мої друзі в цинкових гробах,
І сняться землі їм чужі, далекі:
Афган, Чечня, Ангола, Карабах…
А тут весна і гніздяться лелеки.
А тут квіток п’янка навколоверть,
Яскравих фарб, буянь чергове свято,
І посміхаються лукаво, так як смерть,
Нестримно збожеволілі дівчата.
Сплять мої друзі, вирвані із лав,
Любов свою лишивши поза часом,
А ті, хто їх туди колись послав,
Ніяк тут не наситять власне м’ясо.
Я що скажу, рахуючись живим:
Спіть, мої друзі, хоче так Всевишній,
Хай заколисує цвітінням сніговим
Всі мрії ваші українська вишня.
<|endoftext|> 
 <|startoftext|>



Життя і смерть — їх я вже не боюсь,
Мій страх розтав, згубився між роками,
Моя занедбана, вином залита Русь,
Хто тебе душить нашими руками?
Поговори зі мною, поясни —
Чому така багата ти і бідна,
Чи віриш ще в обіцянки і сни,
І чи ми одне одному потрібні?
Мене губили сила і краса,
Енергія, з якою я не впоравсь,
А що тебе? Амбітності яса,
А чи грибкова паразитна поросль?
Але нехай, я дякую завжди,
За кожен день, за, Боже, Твою милість,
Ти знаєш краще, хто ми і куди,
Як знаєш, скільки нам обом лишилось.
<|endoftext|> 
 <|startoftext|>



тільки людині часом незмога
себе нести буває до речі
бо лиш вона бере чужого
собі забагато на плечі


<|endoftext|> 
 <|startoftext|>



не будьте всюдисущі люди
бо скарб ваш пропаде
із нас хто мешкає усюди
той не живе ніде


<|endoftext|> 
 <|startoftext|>



остерігайтеся мізерних
їх ницість витліває в лють
незриму помсту ці по зернах
голками в вас таки ввіб’ють


<|endoftext|> 
 <|startoftext|>



Дівчино із пляшкою вина,
Чом сумна, куди ідеш і звідки?..
На губах танцює ще весна,
Груди вже немов прив’ялі квітки.
Скільки ще тобі всього нести,
Хай тепер не здасться забагато.
Я не знаю, що тобі казати,
Може щось розкажеш мені ти.


<|endoftext|> 
 <|startoftext|>



Яка красива ніч,
Немовби жаль чогось…
На вістрі синіх дум
Усе переплелось.
На вістрі синіх дум
Усе переплелось —
І радощі, і сум,
І все, що не збулось.
<|endoftext|> 
 <|startoftext|>



Відпущу я бороду і вуса
І зроблюся магом-мудрецем,
Щоб коса твоя сріблясто-руса
Істини не застила лице.
У глибинах дум і медитацій
Іншою — без болю, без жалю,
Тихо, без анонсів і овацій,
Сотворю тебе і полюблю.
<|endoftext|> 
 <|startoftext|>

Я, здається, ніколи іще не бував
У таких закосмічених зонах,
Як прийшла ти у дощ, що тебе цілував
І піснями шумів у газонах.
І хай спогад недільний, мов радісний щем,
В нас у когось у серці воскресне,
Як тоді я хотів твоїм бути дощем
І земним, і так само небесним.
Як по вінця бажав твоїм бути вином,
І вінком, і вінцем, навіть віном,
Як я Бога молив не розбавити сном,
А подовжити райдужні дні нам.
Але пам’ять твоя, немов блискавки лизь,
На фіранках чужої веранди —
Ти забула усе, як на кухні колись
Свої жовті прив’ялі троянди.
<|endoftext|> 
 <|startoftext|>



Кількома мазками акварелі
Ранок знову літній день почав,
Я чекав на вохру і пастелі,
Я чекав і трепетно мовчав.
Я бродив прозорою водою,
Коли роздум ліг мені до ніг:
Повінчав я сам себе з бідою,
Бо Творець зробити це не міг.
Я любив нового дня світання,
А тепер, тепер — і поготів,
Серед фарб, і хвиль, і хвилювання
Я бродив і жити я хотів.
<|endoftext|> 
 <|startoftext|>



У тиші заснулого парку
“Люблю” шепотіла вона,
У чорну у зоряну чарку
Лив місяць проміння сповна.
Та мить не була ця жадана,
А може й не в тому вся річ,
Здавалось мені все обманом,
Банальним, як місячна ніч.
Спалились вуста поцілунком,
Далекі я згадував сни,
Оспраглені іншим і трунком,
І місячним сяйвом вони.
<|endoftext|> 
 <|startoftext|>



Де б сміливості взяти мені,
Щоб між сумом глибинним і криком
Я відчув себе раптом великим
На усі свої роки земні.
Чи зробився би вірним меті, —
Я не знаю, — себе б чи утішив?
Але все було б значно простішим
У моєму складному житті.
<|endoftext|> 
 <|startoftext|>



Він був один і знав — так треба,
Жив у собі без горя й див,
Він не запрошував до себе
І сам у гості не ходив.
Не думав навіть він жаліти,
Що попалив усі мости,
Не дарував нікому квіти,
Нікому не писав листи.
Не вірив, ні, небесним знакам
І не просив подать води,
І довго, довго, довго плакав,
Як друг тягнув його з біди.
<|endoftext|> 
 <|startoftext|>



Я б не тратив життя на вокзали,
Я б себе не тягнув силоміць,
Чом раніше мені не сказали,
Яка сила у мене і міць!
Я б спокійно долав свої вали
І не ранивсь об думи-ножі,
І, напевно б, не так ґвалтували
Мене істини дикі, чужі.
І поставив би вічну печатку
На печалях і сумнівах я,
Якби знав від самого початку,
Що дорога ця дійсно моя.
<|endoftext|> 
 <|startoftext|>



Любов в тобі й навколо теж,
Бо світ цей виткано з любові,
Це все, що ти туди візьмеш,
Усе, що лишиш тут у слові.
І, може, віри справжню суть,
І трішки сумніву земного,
І спогад про тернисту путь,
Яка вела тебе до Бога.
<|endoftext|> 
 <|startoftext|>



Любов в тобі й навколо теж,
Бо світ цей виткано з любові,
Це все, що ти туди візьмеш,
Усе, що лишиш тут у слові.
І, може, віри справжню суть,
І трішки сумніву земного,
І спогад про тернисту путь,
Яка вела тебе до Бога.
<|endoftext|> 
 <|startoftext|>



Не ношу я злоби ні на кого,
Яко і претензій до зірок,
Молодість, мабуть, і є для того,
Щоби наробити помилок.
Подивлюсь на світ очима серця
І прийму вогонь його і лід,
Зрілість нам для того і дається,
Щоби уладнати все як слід.
І як прийде старості година,
Відчиню і їй смиренно я.
Посміхнися, друже мій єдиний,
І гори, гори, любов моя!
<|endoftext|> 
 <|startoftext|>



А годинник все б’є,
Що ми Вічності діти,
Про бажання моє
Над собою злетіти.
Я дорогами прощ
Йшов голодним і босим,
Тепер слухаю дощ
Під старим абрикосом,
Пожовтілий взірець
До небес від коріння —
Має бути Творець,
Як існує творіння.
Нас у єдність несе,
Знаєм чітко і строго,
Ти про мене усе,
Я про Тебе нічого.


<|endoftext|> 
 <|startoftext|>



Вернувся на землю я знов,
Вже серце моє не болить,
Я знаю, що може любов
І кожна рокована мить.
Хай змінює світло пітьма —
Спричинює сонце грозу,
Й на світі нікого нема,
Хто б витер назавжди сльозу.
У цей світ і в той вірю я,
Обидва мені не чужі —
Букет сніжно-білих троянд
Я лишу на їхній межі.
<|endoftext|> 
 <|startoftext|>



Так спокійно побіля вікна
Знов сидиться за чаєм з лимоном,
Розтає за сусідським балконом
Піднебесна важка сизина.
І забув я гнітючу біду
У духмяності чаю з лимоном,
На вечірню приглушеним дзвоном
Кличе церква. Напевне, піду.
<|endoftext|> 
 <|startoftext|>



Так спокійно побіля вікна
Знов сидиться за чаєм з лимоном,
Розтає за сусідським балконом
Піднебесна важка сизина.
І забув я гнітючу біду
У духмяності чаю з лимоном,
На вечірню приглушеним дзвоном
Кличе церква. Напевне, піду.
<|endoftext|> 
 <|startoftext|>



Що на світі
ми з тобою
можемо поділити на двох?
Біблію? колоду карт?
ферму? сковороду?
приступок, на якому сидимо?
Як можемо стати ми друзями,
коли ти говориш по-англійськи,
і я говорю по-англійськи,
і ти не можеш зрозуміти мене,
а я не можу зрозуміти тебе?


<|endoftext|> 
 <|startoftext|>



Чому він написав їй:
“Мені з тобою не життя”?
І чому вона написала йому:
“Мені без тебе не життя”?
Адже він поїхав на захід, вона — на схід,
І обоє лишились живі.


<|endoftext|> 
 <|startoftext|>



В ці будинки злітаються сни
В білих нічних сорочках.
Жодного зеленого
Чи червоного в зелений горошок,
Чи зеленого в жовтий горошок,
Чи жовтого в голубий горошок.
Жодного химерного,
В мереживних панчохах
Або з вишитим поясом.
Людям не приходить у голову
Бачити сни про барвінок чи бабуїнів.
Лиш який-небудь старий моряк,
Що п’яний заснув, не знявши черевиків,
Полює на смугастого тигра
В червоних тропіках.


<|endoftext|> 
 <|startoftext|>



Ваблять слова нетутешні, –
Не зазубрила – згадала
В ніч, коли крали черешні,
Вдень, коли мила сандалі.
Долі, буденній і грішній,
Інша згадалась, колишня.
Нащо зі стін мене вищих
Скинуто на попелище?
Непристосованість мучить,
Димом в’їдається в очі.
Замкнемо двері, а ключик
Можна б знайти, та не хочу.
Стукать, ломитися страшно,
Що як і там уже зайва?
Раю мій позавчорашній!
Не засліпи своїм сяйвом…
<|endoftext|> 
 <|startoftext|>




Ми з тобою із сузір’я Лева.
Де воно? Які дало дари?
В ніч такук ж, серпневу чи липневу,
Ми летіли зорями згори
В ті сади, де айстри і цикади,
Де духмяних яблук – не зібрать.
І тому не страшно було падать,
І було не боляче згорять.
То чому ж тепер отак нестерпно
Йти по тих же лагідних ланах?
І раптово в липні чи у серпні
Стисне серце туга неземна.
Вже назад не прийме нас сузір’я –
Тільки вглиб веде подальший шлях.
А з небес нові збігають звірі
На земних попастися полях.
<|endoftext|> 
 <|startoftext|>





Де були не шляхта – просто душі,
І хіба по казці – козаки.
Баба Дуся коси мала русі
І легкі й проворні дві руки.
Щось місила, щось тяжке носила,
Щоб нагодувати, щоб зігріть.
Баба Дуся мала дурну силу,
Що давала довго не старіть.
Що над нею за кущі шептали?
Від яких зірок тяглись нитки?
Кубраки – хозари чи татари –
Підмішали в кров які?
– Не чіпай, онучко, панські свічі,
В підземелля темні не ходи,
Не дивись назад. Гордитись нічим:
Прокляті роди, як із Орди.
Не дивись назад. Гордитись нічим,
А ганьба згоріла од стида…
Не дивись назад! Дивися в вічі,
Як всміхнеться лагідно біда.
Не дивись назад. Дивися в небо,
Як немає щастя на землі.
Не дивись назад… Дивися в себе,
Якщо геть заплутаєш в імлі.
<|endoftext|> 
 <|startoftext|>





Живуть же десь біля вулкану
Щомиті – в чеканні біди.
А ми – поряд з кочівниками
Живем від орди до орди.
Посій, – а чи прийдеться жати?
Будуй – для грядущих пожеж.
Гадаєш, кудою тікати
І чи на цей раз утечеш.
Авари, хозари, татари
Не знають ні мурів, ні меж!
Прикидуєш, як би ударить
І чи на цей раз відіб’єш.
<|endoftext|> 
 <|startoftext|>





У дитинства драглисті мости.
Переводять по них о-бе-реж-но.
Бо вже пізнаний страх висоти
(Вже навчила сусідська черешня).
Але юність – це радісний біг
По вербі, що упала на воду,
Будь-по-чому, аби на той бік:
Там тобі і любов, і свобода.
Ну а зрілість вже зміцнює міст,
Щось майструє, мудрує в паперах.
Проявляє мистецький свій хист,
Лиш не тягне її на той берег.
<|endoftext|> 
 <|startoftext|>





Безтолково,
Беззмістовно,
Як розмова уві сні,
Клич любові
Кволим паростком проклюнувся в мені.
Покурити
Легковажно на перерві вийшли вдвох.
– Маю Віту,
Щоб життя своє згубити, бачить Бог.
Без відтінків,
Монотонно вимовляються слова:
– В мене жінка,
Розумієш, надзвичайно ділова.
Безвідмовно,
Наче гальма спрацювали на ходу.
Клич любові
Чи катання по найтоншому льоду?
Вітер коси,
Наче аркуші, спроквола пролистав.
– Заспокойся!
Я не рвуся ні на жоден п’єдестал.
Безумовно
Вітер витре, вітер витрусить сліди.
Клич любові…
Треба йти, але не виберу, куди.
<|endoftext|> 
 <|startoftext|>





Пелюстками додолу
Облітали літа,
Як весняний Микола
Упивався в уста.
Із розслаблених пальців
Той пісок висипавсь,
Із якого ще вранці
Мурували палац.
Таємниця чи сниться,
Чи жартується зло?
Затяглось будівництво,
До руїни дійшло.
А з розщелин яскраво –
Теплі зграйки кульбаб;
І розхристаний травень
Дражнить свіжістю барв.
<|endoftext|> 
 <|startoftext|>





Це юності пружний заряд,
Зоря неймовірно яскрава.
Не спала три ночі підряд
І вдень не заснеш, бо цікаво.
Це дурість, чи пристрасть, чи хист
Побачити скрізь невідоме.
Над прірвою зламаний міст, –
А тягне пробігти по ньому.
Ступила. І ще один крок.
Без рук, без опори – в польоті!
Розгублені очі зірок,
Розбурхані марення плоті.
Біжи! Доки хтось не зірвав,
Не знівечив квіти і стебла.
На березі тім – Сон-Трава.
М’яка, фіолетова, тепла.
<|endoftext|> 
 <|startoftext|>





Такий екстаз:
(Не зрадьте, не зарадьте…)
Від щастя до тривоги –
Тільки крок!
Бентежиться Антонія Сарате,
Зібравшись
Танцювати між зірок.
Так легко
Каблучками ритм відбити
Під серця стук
І срібний передзвін.
Любить, як пить,
Чи пити, як любити
І не гамуло – найдревніші з вин.
По лезу крок,
Між жахом і нудьгою.
Хтось крикне: “Відьма!”,
Хтось шепне: “Свята…”.
А потім так
Поглянути на Гою,
Що перейде у вічність
Мить ота.
<|endoftext|> 
 <|startoftext|>





Продать, купить і знову перепить
Усю тебе
З гріхами,
З потрохами.
Віками
Посміхатись і терпіть.
І не гадати:
“Котрий Арманд Хаммер?”
– А котрий Гамлет?
– Котрий просто Хам? –
Звідсіль
На всіх
Однаково дивитись.
Куди б тебе не несли:
В хлів чи в храм,
Чи в цей музей, –
Навіщо
Така вічність?!
Ну оберни
Обличчям до стіни, –
І я клянусь:
Пропалить погляд мури!
Я мала вдосталь
І вина, й вини…
Та чи
Зносить
Ці тортури?
Котурни
Скину,
Й боса по льоду
(Південна квітка
в сніжнім Петербурзі)
З розкішних рамок
Вирвусь, – і піду.
І в друзки скло –
Не заважайте, друзі.
Там за спиною маятник: “Тік-так”
Про очі-ночі,
Про онучі в ночвах…
Але шепочуть
Пристрасно вуста:
– Мені – літать…
Портретом буть не хочу.
<|endoftext|> 
 <|startoftext|>





Це приходить,
Як подих
Вулкану,
Що вибився пасмом з-під хустки,
Ретельно прасованої
Пресом всіх християнських чеснот –
Ці полянські, поганські, язичницькі кучері –
Пісня у піст.
І планета –
Це полум’я,
Пилом припале, приручене,
Ця Земля пригадала, як зіркою мчала колись
І світилась!
Ця чудом жива, каменована грішниця.
І схотілось
З-під глини, з-під мулу, із сонних тенет,
З тіла осточортілого з жестом смиренно-лінивим:
“Не пишеться”, щоб співалось, летілось
Вперед –
І грудьми на багнет.


<|endoftext|> 
 <|startoftext|>





Зривається й мчить світ за очі собака,
І лагідна кицька надривно кричить –
Сьогодні відлига, – і хочеться плакать
Від того, що мучить судомно вночі.
Від того, що вогко, від того, що темно,
Від того, що мариться в лінзах води.
А пальці намацали дірку в кишені –
І як їх не стримуй, все лізуть туди.
Із драного шмаття, із древньої твані
Штовхаються юні колінця трави.
І блякне зимове складне вишивання
Від дальнього подиху квітів живих.


<|endoftext|> 
 <|startoftext|>





Не розуміючи,
Не роздумуючи,
Не роздмухуючи,
Полюбила полум’я:
Розгадаєш – погасиш,
Покорчишся – згориш.
Стала навпроти й кажу:“Мені холодно.
Хрест мій – на дрова, в жертовні дари
Візьмеш?”
В зіницях моїх віддзеркалившись,
Весело й грізно танцює вогонь,
Лінзи облизує:“Пізно розкаялась.
Трішечки трісок з дарунку твого”.
От потрощило якимись копитами,
Доки тримала його на спині.
Я витривала, і вже не розпитую,
Що ж і куди ж тепер нести мені.
<|endoftext|> 
 <|startoftext|>





В тому полум’ї легко плавать:
Не зіб’є і не заплює,
І не спалить, і не розплавить,
Доки віриш, що то – твоє.
В тому сонячному багатті
Лиш соснових галузок хруст.
А сказать хочу так багато,
І відразу за все берусь.
Щедрий серпень іскриться в серці,
Прискоряючи круговерть.
Завтра всядеться, утрясеться,
З-під серпанку всміхнеться смерть.
<|endoftext|> 
 <|startoftext|>





Наші межі – з реп’яхами,
Наша ніжність – з матюками,
В тебе – серце, в мене – камінь:
Не діждешся, мій коханий,
Ані туги, ані плачу, ані тіней під очима..
Раню руки об будяччя –
Мо’ душа тоді спочине.
А в очах твоїх зелених –
Весь бур’ян, всі зілля-чари.
Лине погляд твій до мене,
Плавить скельця в окулярах.
От ще мить – і під арешт я
Здамсь, нарешті, добровільно.
Та всміхаюсь: “Не діждешся…”
І січу, стинаю зілля.
<|endoftext|> 
 <|startoftext|>





А до Музи не можна близько,
Щоб не знівечить ненароком
Розгойдає твою колиску
Та відступить на кілька кроків,
Відвернеться на кілька років,
Як захопишся штучним блиском,
Доторкнеться несміло збоку
У автобусі “Рівне – Іскра”.
А захочеш схопить за руку,
То зіллється в ту ж мить з юрбою.
Приревнуєш, немов подругу,
Відгукнеться: – Та я ж з тобою.
Не видушуй із мене душу,
Не примушуй сидіти в вежі.
Та ж до Музи не можна мужем.
Та ж для Музи які ще межі?
Не зітхай, що на муку щедра,
А віддачі від мене мало,
Не виймай, наче муху з меду,
Тішся тим, що тебе спіймала
Муза.


<|endoftext|> 
 <|startoftext|>





Розпечений камінчик сонця
Летить на голову Сократа,
А той не пробує сховатись,
А намагається
Назвати.
За півхвилини до загину,
Коли у роті – смак цикути,
Коли вдається щось збагнути
В розпеченім промінні сонця.
І то – найвище одкровення,
Але вже нікому відкрити,
Бо навалилося на горло
Розпечене коліно Сонця.
<|endoftext|> 
 <|startoftext|>





З обіймів матері-матерії
На клич небесного Отця
Ми все порвемо –
І повернемось.
Житейське море,
Перед берегом,
Де розбиваються серця,
Свою гармонію – невпевненість
Залиш зі мною до кінця,
Жіночно-місячну наповненість
І мерехтливе сяйво хвиль
Із туги – радості любовної,
Звідкіль лиш крок – до божевіль,
До поглинаючого хаосу,
Де все огидне і брудне, –
А закохалась чи злякалася –
Житейське море все збагне.
Та не скисаючої жалості –
Підкине солі й холодку.
Я ще з тобою не прощаюся –
Перепливаю, як ріку.
<|endoftext|> 
 <|startoftext|>





Стільки завзяття вкладено в хату,
А не втішає, хоч і нова.
Щоб не заспати, палим багаття:
Давні газети, нові слова.
Я про хороше, щоб не зурочить,
Тату, з тобою не говорю,
В дальню дорогу посеред ночі
Швидко зберуся, легко згорю.
Чим обернуся: димом чи сяйвом, –
Вже й не беруся, пізно гадать.
Щоб не тягатись, викинь все зайве,
Лічить багаття суть наших втрат.
Наче лікує,
Видно, смакує:
Радісно лижуть сто язиків.
Все вони знищать, створене всує,
А що залишать – те – для віків.
<|endoftext|> 
 <|startoftext|>





Цю знівечену ніч,
Таку нудну й нудотну,
І виплювати жаль,
І проковтнути зась, –
То значить, пліч-о-пліч
Іти нам відсьогодні
І ждать, що Бог подасть, –
А Богу – не до нас.
То ж час самим творить
Для себе перешкоди,
Самим себе дурить
Стодзвоном нагород
І роздавать дари:
Нічого вже не шкода,
Коли літа – з гори,
Як осінь – на город.
Там розбіжаться очі:
Такі дозрілі овочі,
Там все до праці зве:
Такий бур’ян буя.
А в знівечену ніч,
В її зіниці вовчі,
В те дзеркало криве
Ще встигну глянуть я.
<|endoftext|> 
 <|startoftext|>





На звалищі те, що колись було чимось,
Але не згодилось, але зіпсували –
Не вміємо жити…
Хто ж швидше учімось,
Летімо на світло –
Нехай краще спалить,
Ніж так загнивати,
Ніж так забувати,
Як лінії долі єднала взаємність.
Зібрались від хати
Втікать ластів’ята.
І нас гонить холод –
А ми зостаємось.
– Та ні, розстаємось, –
Зітхає відлуння.
І все нас розводить,
Не тільки погода.
А ми зостаємось!
Натягнуто струни
Дротів за вікном
Для новіших мелодій.


<|endoftext|> 
 <|startoftext|>





За склом машини – білий день
І білий-білий сад –
Едем, котрого марно ждем:
Він не прийма назад.
Вже повсихали ті грушки
І сливи – диво з див.
Дерева інші – не такі,
Хтось інший посадив.
А ми – плоди того гілля,
Котрого вже нема.
А ми всі родом звідсіля –
А тут – така зима…


<|endoftext|> 
 <|startoftext|>





Дві жінки ще стоять на роздоріжжі
в сумному місці, де перехрестились
спустіле річище з порожнім шляхом,
і ждуть, коли це все заповнить місяць –
непевний міст в міста галюцинацій,
де сняться
розтривожені світи,
і в кожнім – ти,
котра взяла,
і та,
що віддала –
дві сторони єдиної медалі,
забутої розмінної монети –
Місяця.


<|endoftext|> 
 <|startoftext|>





Жовтнева ожина
подекуди ще соковита,
ще навіть і квіти
з’являються часом на ній,
та не набереться
вже ягідок стільки, як літом:
посохли, зів’яли, пропали в пилюці брудній.
Летить павутиння, –
і множаться, довшають тіні.
От-от все затягне,
закриється зовсім дощем.
Остання, осіння
зітхає жовтнева ожина.
Чи ж так і кохання:
подекуди, інколи, ще?
При березі скраю
скромненько так догорає.
Ті вогники сині
вже не обпікають руки.
До нового раю
йдучи від старого сараю,
таке не збирають:
схилиться лінь за таким.
Незрима пружина
неначе підштовхує ззаду,
до нового линем,
від давнього губим ключі.
От тільки скажи не… –
та що вже тут можна сказати?
Жовтнева ожина
хвилину за нас відмовчить.
<|endoftext|> 
 <|startoftext|>





Сіробуромалиновий день:
сіре дерево над деревом бурим
і малинові губи,
мальовані
молодіжному светрику в тон.
Вітер грається в алітерації,
будить дзвін у глибинах долин.
Так в дитинстві варенням малиновим
заїдається олететрин.
Так у гості до сірої осені
буря проситься.
Ще каменюкою не стукає,
тільки, як кішечка,
трішечки
в серце шкребеться
сіробуромалиновий день.
<|endoftext|> 
 <|startoftext|>





Без надії,
без події, без догани
день зів’яне ніч пелюстки розімкне.
Якось сталось
не по-людськи і погано.
Якось склалось.
Тільки це – не головне.
Без обіймів, –
а забудеться не скоро.
Серце вийме –
а не вирветься з грудей.
Не затримуй:
по безлюдді коридора
безгоміння,
озираючись, бреде.
Без мужчини
не навчившись ні вирішувать, ні жити,
з ворожінням,
що аж карти прилипали до колін,
що відкриєш?
Навалилося на плечі безпросвітне.
… Безпричинне
піднімається з глибин.
<|endoftext|> 
 <|startoftext|>





Є різні рівні сприйняття.
Поклич мене на той,
ізвідки бачиться життя,
мов іграшка. Лото.
В якій піщинок і зірок
єднає спільний круг,
і кожен рух, і кожен крок –
то справа наших рук.
Яка б не трапилась пора,
а правилам не зрадь:
і гордість – гра, і горе – гра,
і не рахуймо втрат.
За роком рік, за рядом ряд –
і шлях, як нотний стан.
Я так, як ти, не вмію грать,
але натхненням стань.
Ріка – рука усе біжить,
а мить – дзвінка сльоза.
Я так, як ти, не зможу жить –
Я спробую сказать.


<|endoftext|> 
 <|startoftext|>





І вділено для тебе три корони.
Одну ти принесла своїм батькам,
щоб раювать у золотистій клітці
всю весну.
Одну ти віддала чоловікам,
аби розкошувать у срібній клітці
все літо.
Одну ти дарувала дітлахам,
аби не спочивать в залізній клітці
всю осінь.
<|endoftext|> 
 <|startoftext|>



Це рядок з ненаписаних віршів.
Це вінок з нерозквітлих кульбаб.
Це мовчиться про найголовніше,
а ведеться, як завше між баб,
про нескінчені вчора роботи,
про незліченні завтра жалі…
Тільки хто то за тим поворотом
владно стукає в груди землі?
Не впізнали? Це вперте сьогодні.
Це та мить, котру прагли спинить.
Це від неї, як дзвін великодній,
розтривожене серце болить.


<|endoftext|> 
 <|startoftext|>





Котилася торба
з високого горба –
хто її розв’яже,
знайде своє горе.
Не кажи, що свіже – то раптова рана.
От затягне час.
Не зітхай, що схоже на чиєсь недавнє,
й це з’єднає вас.
Горе розриває, горе розлучає –
кожному своє.
До глибин печалі, до глибин одчаю,
До знемоги б’є.
Встану до схід сонця,
виберусь на гору –
хай ніхто не зна.
зав’яжу в торбинці,
кину своє горе
звідти навмання.
Легко і так скоро
побіжу додолу
до нових утіх.
Та впаде на голову
моє давнє горе –
неспокутний гріх.
<|endoftext|> 
 <|startoftext|>





Плакало й палахкотіло
Тіло –
В передчуттях
В небі заграва тліла,
В серці, в шкарлупці –
Птах!
Вилупиться,
Проб’ється,
Вилетить з моїх вуст.
Що ж тоді буде з серцем? –
Навіть гадати боюсь.
Тільки вже зараз
Пізно
Щось берегти в собі –
Тільки вже склалась
Пісня.
І освятила біль.


<|endoftext|> 
 <|startoftext|>





Посміхнулась і попросила
музиканта з Омеляної:
– Ти зіграй для мене одної.
Після всіх зневірянь і страхів,
якщо маєш ласку і сили,
ти зіграй для мене хоч в шахи.
Я ж тобі на шию не вішаюсь,
з себе не витрушую душу,
я й не заїкнуся про вірші.
Хай не буде слів – тільки звуки.
Може так відкриється сутність,
Ти зіграй – а я буду слухать.
<|endoftext|> 
 <|startoftext|>





Не зважаючи на
перекреслене навхрест майбутнє,
запізніле минуле, що так недоречно зрина,
щоб вкотре дорікнути
отим, що хотіла б забути,
на голодне сьогодні,
іду, не зважаючи на
ні на дощ, ні на сніг,
ні на синій вогонь, ні на глину,
ні на вбогий цей вік,
коли вже ненависна весна.
От діждусь, от доб’юсь,
от не згину, от зараз зустріну…
Лиш зачіпка одна,
що це все – не зважаючи на.
А воно заважає,
оте, на що я не зважаю,
а воно заїжджає,
хоч скільки малюю цеглин.
Чи ж признатись пора,
Що в мені уже тільки іржа є?
Тільки тіло розтлінне,
що потайки мріє про тлін.
І тоді ти приходиш
акордом тієї мелодії,
що не можна вгадати,
коли народилась вона
і куди нас заводить.
Так щось так настирливо сходить
і спішить розцвітати
отак –
не зважаючи на.
<|endoftext|> 
 <|startoftext|>





Пишу тобі, Наталю, до Італії.
У нас тепер сніги по гені талії.
А хто, як я, не виріс, тим до талії,
Та ще й сніги не просто так – підталіїї.
А що ж то зараз робиться в Дубровиці?
Ти не тримай таких думок в серединці,
Бо ностальгія – лиш дурна хвороба ця,
Що буде заважати зосередиться.
А ми про тебе думаєм і молимось,
А ми і боїмось, і хочем вірити,
Що недаремно сили свої й молодість
На іноземні витратиш квартири ти.


<|endoftext|> 
 <|startoftext|>





Якою тісною здається тюрма,
Якщо запевняють: “Її вже нема”.
Якою смачною здається хурма,
Якщо і її уже майже нема.
І, майже, жоною здається кума,
Якщо напросилась на щось там сама.
І, майже, весною здається зима…
<|endoftext|> 
 <|startoftext|>





Ця біла пустеля заплаче вогнем,
Але не відпустить живого.
Блаженний стократ, хто її обмане,
Кого обмине ця тривога.
От тільки від чого?
Чотири стіка,
Ретельно побілена стеля.
Могли буть надбання,
Могли буть сини –
Немає нічого: пустеля!
Немає того, чого хочеться ще,
Зірвалась остання завіса!
Ця біла пустеля заплатить дощем,
Аби тебе випустить звідси.
А, начебто, скільки ж тієї вини?
Чи з нею співмірна ця мука?
Стоять кругом ліжка чотири стіни
І ждуть, – а від тебе ні звука.
<|endoftext|> 
 <|startoftext|>





Ти мені не вір,
Як прийду просить
Ще по цій траві,
Вже  по тій росі.
Коли звичний сенс
Затопила фальш,
Коли звівся секс
На занудний фарс.
Ти мені не вір,
Як припруся в дім
Ще по цій мокві,
Вже по тій руді.
Ти не вір дарам,
Котрі з-під поли,
І не жди добра,
Якщо очі злі.
Бо ж насправді – бруд
Цей блискучий сніг.
І коли помру
Ти не вір мені.
<|endoftext|> 
 <|startoftext|>





І любила вона його так:
Як печаль свою, темну і пізню,
Як у хащі ховається птах,
Залишаючи світові пісню,
Щоб зривалась пелюстками з віт,
Що могла й не могла йому несла:
В нескінчений його родовід,
В несподівані зміни професій.
Непотрібним тут був її фах,
І давно вже знецінилась врода.
І любила вона його так:
Як дитину, котру не народить.
<|endoftext|> 
 <|startoftext|>





Коли ніщо земне не в змозі
Відраду дать,
І вже й не віриться, що в Бозі
Є благодать.
Коли донесхочу наб’єшся,
Як в’юн об лід, –
Поверх професій і конфесій –
Душі політ.
Туди, де холодно і гірко.
І чистота.
А у верхів’ї чи то зірка,
Чи тінь хреста.
Чи на спасіння, чи на муки?
І без чудес…
Як у житті минулім – руки –
Цілую хрест.
<|endoftext|> 
 <|startoftext|>





Так згасає любов…
Наче в літньому небі заграва.
Чути здалеку сміх,
Розрізняємо ще кольори,
І почать можна б знов,
Та робити це вже нецікаво, –
Непомітно для всіх
Ми з тобою виходимо з гри.
І зриваєм спектакль.
І вже так чи зіграєм колись ще?
Ми ж хотіли літать,
А спускаємось глибше і глибше.
Прибіжить суєта,
Гріх залишить, а рани залиже;
І утішать літа:
Мов, бували од нас і дурніші.
В різні боки йдучи,
Теплих згадок рвемо павутину.
Це на скронях вона,
І сповільнює рухи вона ж,
І проснувшись вночі
В ній заплутавшись, плаче дитина,
Наша спільна вина,
Міст єдиний не спалений наш.
<|endoftext|> 
 <|startoftext|>





Вік, коли ламаються кістки,
Просто так, бо їх торкнула старість.
Вік, коли приходять невістки
Дотрощити те, що ще зосталось.
Вік, коли з’являються малі
І щось ліплять лагідно для тебе.
Вік, котрий згинає до землі,
А точніш – випростує до неба.
Коли тіло стомиться ходить,
Тек душі запрагнеться летіти.
Тільки б вибрать правильно: куди?
Тільки ж як дивитись потім звідти?
<|endoftext|> 
 <|startoftext|>





Стоїть при дорозі
хлопчатко в сорочці рваній:
— Я — подорожник,
прикладайте мене до рани.
Ідуть подорожні —
ніхто з них, ніхто з них не стане.
— Я — подорожник,
прикладайте мене до рани.
Враз — гальма завищали, і вовчим
оком сорочку прошито:
— Що тиняєшся, хлопче,
а. чи, може, набридло жити?
І крізь сміх, мов крізь ножі,
хлопчик блідо ворушить губами:
— Я ж… подорожник,
прикладайте мене до рани…
<|endoftext|> 
 <|startoftext|>



кожний день
до мене
навідуються кораблі
вони усідаються під смереками
і важко дихають зябрами
тоді я нанизую їх
на вербову гілку
і несу до океану
а якщо ви якогось дня
побачите корабель
зі смерекою
замість вітрил
то дозвольте йому
притулитися до вашого берега
і не зломіть
його високої
смереки
<|endoftext|> 
 <|startoftext|>





Гарячий вітер гне дерева долі.
Суцільне небо пне хвилин вітрила.
Це час бешкетства і чаклунства долі,
Що випростала у всевладді крила.
В цей час сліпий прозріє і вжахнется.
І пожалкує про своє прозріння.
Бо доки ми сліпці – нам все минеться.
А зрячі умирають від сумління.
<|endoftext|> 
 <|startoftext|>





Гарячий вітер гне дерева долі.
Суцільне небо пне хвилин вітрила.
Це час бешкетства і чаклунства долі,
Що випростала у всевладді крила.
В цей час сліпий прозріє і вжахнется.
І пожалкує про своє прозріння.
Бо доки ми сліпці – нам все минеться.
А зрячі умирають від сумління.
<|endoftext|> 
 <|startoftext|>





Безвладний погляд збезнадіяних очей,
Знедіяне безсилля власних рук,
І пошук крил для згорблених плечей,
І звуку, де умер останній звук –
Ознаки неминучого початку,
Ознаки неминучого кінця…
То – мить, як час кладе печатку
На усвідомлення одвічного Отця.


<|endoftext|> 
 <|startoftext|>





Сріблястий відчай,
Що змінив надію,
На синій іній
Оберта мій подих.
Жодних
Реалій не існує.
Чистий дух
Живе законами своїми.
Я не вмію
З ним справитись.
Не маю влади
Над вільним почуттям,
Та і бажання
Таке відсутнє –
Мати владу
Над відчаєм,тугою, каяттям.
Мабуть ці вади –
Додаток первородного гріха.
І їх тягар –
Ярмо благословенне.


<|endoftext|> 
 <|startoftext|>


Навкруг два кольори:
Воронно-синій і білий.
Ніч.
І десь із глибу
Часів,
Покритих снігом,
Ніччю й снігом,
Плач немовляти…
Диво
Прийшло у світ.
І світ спасенний
Сяє.
Свято.
Святе Різдво.


<|endoftext|> 
 <|startoftext|>





Петрові батоги. Чому вони Петрові?
І хто був той Петро, чиї то батоги?
Було гайнеш у луг босоніж і до крові
Скуштує той батіг дитячої ноги.
І що за дивний цвіт ті стебла прикрашає!
Ніжніший за небес зманіжену блакить.
Чи це не той Петро, що при воротах раю?
Подряпане дитинство ще тріщечки свербить…
Я вже не побіжу у поле, де та річка
Джерельцем витіка, щоби текти в Дніпро,
Де сокирки в рову чи бурякова гичка
Могли би розказать, хто був отой Петро.
Та він і зараз є, і батоги ті має,
Й благословляє ними мою дитину в світ.
Але од мене він сховав ключі від раю
Минулого давно. Лишився синій цвіт.
<|endoftext|> 
 <|startoftext|>





Широкий шлях.
Широкий, наче поле.
А все ж то шлях,
Бо по бокам обмежений-таки
Він неглибоким ровом,
Де ніччю білі капустянки сплять.
Ведмежі вушка – золотаве ліжко.
Й еротика невинна в тому є,
Що білі крильця доторкнуться ніжно
До серця квітки, змітаючи пилок із крил
В пилок палкий квітковий,
Віддаючи те щось літаюче своє,
Що їх легких метеликами робить.
Поглянь – у сутінках, на тлі
натомленого неба
Край шляху дивні поросли істоти –
Високий пагін сильний
і на нім
Застигли білі крила-пелюстки тремтливі,
обтяжені росою.
Все спочиває. Й біло-жовті сни
Кружляють над чарівною красою
Невиданих, незнаних, недосяжних
квіток-метеликів.
Та ранком сонце зіб’є росу, чари,
І буде день, і шлях, широкий наче поле,
Ведмежі вушка й неглибокий рів,
І курява, що її здійме, йдучи до лугу
череда корів.
<|endoftext|> 
 <|startoftext|>





Дитинство моє розхристане
Блука бур’янами часу –
Сонце калюжане розбризкує,
Пахне яблуками й медом Спасу.
На кладці сяде – полоще ноги,
Ловить пуголовки й випускає…
І не шукає якоїсь дороги,
Сенсу сонця ще не шукає.
Ще сліпота буває – лиш куряча,
Ще дурман – тільки білі дзвоники,
Бруду в світі – хіба що курява,
Й можна плакати, коли дуже боляче.
Якось стрілися ми випадком,
Та дитинство моє мене не пізнало –
Перейшло струмочок старою кладкою,
Бур’янами часу помандрувало.


<|endoftext|> 
 <|startoftext|>





Чорняве небо з синіми очима,
Як циганча приблудне
й незбагненне:
Зажурене, невинне і … чуже.
<|endoftext|> 
 <|startoftext|>





Зопріло листя
Круг покинутої хати.
Обійстя мовчазне.
Лише зітхати
Недобрим вітром
В бур’янах засохлих
Лишилося йому.
Бо вже зробилось зле –
Напівпрочиненими
Непорушні двері
Грибком набрякли,
Віконниці сліпі
Перекосило
І облупилась
Біла глина.
І піч немазана заклякла
Немовби з ляку
Такої тиші й самоти…
І заливає дивною водою –
Водою забуття
Обійстя-острів час.
Й повільно роз’їдає
Він усе,
Що має ще відбиток
Минулого життя –
Цю хату,
Сад круг неї,
Й нас…


<|endoftext|> 
 <|startoftext|>





Без дат народження і смерті
Високі трави йдуть по світу
Широким табуном зеленим.
А люди, що карбують дати
На камені, безсмертя хочуть.
Та час іде. Холодний вітер
І вода прозора той камінь зточать,
І трава, що вічна, корінням
Розбере той камінь на порох.
І табун зелений затопче
Ті відносні дати
Народження і смерті.


<|endoftext|> 
 <|startoftext|>





Земля – не куля – чаша
В долонях всесвіту.
І вічність
П’є душі наші з неї –
І хміліє,
Й непересічну набирає силу,
В людей безсмертних
Викрадаючи безсмертя.
Та попри це
Од неї віє
Величним холодом,
осяйним, гречним…
Настане мить –
Розгублену й зомлілу
Вона й мене поглине.
Та тоді лиш,
Коли душа лишиться в безнадії,
Коли безсмертя стане недоречним.


<|endoftext|> 
 <|startoftext|>





Система страждених хотінь
У сутінках неуможливлень
Відкинула гратчасту тінь
На площину пласких реалій
І заплітається язик
В гілках замулених каналів
Думок.
І сходить над усим, немовби повня,
Безсилля.
Повне.


<|endoftext|> 
 <|startoftext|>





Владика мойого суму –
Чорне безкрає небо.
Владика душі моєї –
Зірочка,
Як укол
Голочки
В чорне небо.


<|endoftext|> 
 <|startoftext|>





Довершеність, магічна закінченість фрази,
Тієї, де є слово “ніколи”,
Коле серце, й воно затихає,
Продірявлене кілками слова “ніколи”.
Безглуздо очі злякані захищати долонею –
Вона прозора для слова “ніколи”.
Не благословенням, не прокляттям – долею –
Усвідомлення, що  у с е – ніколи…,
Змією, несучи на собі Землю,
Звивається у судинах часу
І не вмирає
Ніколи.
<|endoftext|> 
 <|startoftext|>





Самотносте, кого ти не любила,
Кому не накидала рвану тюль
краси своєї
На голову, підняту гордо,
Тим перетворюючи власника її
Із владара на згорбленого
Старця?
Кого ти не манила в темний ліс,
Підморгуючи ягодами знади,
Що звалися багатство, успіх, честь
(та не чесноти)?..
Самотносте, Жадоби і Гордині менша,
Блудлива і безжалісна сестра…
<|endoftext|> 
 <|startoftext|>





Жовте листя
На чорних гілках.
В осінньому саду
Вітер свище.
Що лишилося мені?
Листопад –
З чорних гілок
Падає жовте листя.
Що залишиться далі
У цьому саду?
Якими фарбами
Неземними
Змити цей жовтий –
Колір розлук,
Білий – надії,
І чорний – дива?
Та кожний колір,
Даний раз і повік,
Насичений безумовним
Певним змістом.
Безсилі фарби,
Нема спасіння:
Із року в рік,
Шукаю кольору
Для сумління.


<|endoftext|> 
 <|startoftext|>





Відлига. Мряка і туман.
В тумані сивім засвітились вікна –
Жовті очі розморених троянд.
І в кожній квітці хитались тіні –
То не люди за вікнами живуть.
То – ельфи. Ефемерні душі
Розморених троянд.
Відлига. Мряка і туман.


<|endoftext|> 
 <|startoftext|>





Снить голий ліс липневим дзвоном.
Спить ліс старий. Лиш вітер в кронах
Гуляє, голову задерши в небо,
Й провалюється у просвіти там, де треба б
Галяву обійти. Й на мить стихає.
Обтрусить лист сухий зі свитки і зітхає
Журливо трохи. Й знов – гай-гай –
Як парубійко – знай-гуляй…
А ліс, як сивий дід – лиш марить,
А небо сірі брови хмарить,
І скоро небо й ліс надвечір
Накличуть тихії старечі
Туман і дощ.
Й ні вітерця.
Лиш млява
Мряка.


<|endoftext|> 
 <|startoftext|>





Дощ тихий, тихий, як ікона
Під павутинням часу і скорбот,
Впливає в дійсність музикою скону
Осінніх запопадливих турбот.
І обіймає холодом й спокоєм
Все, що ще тліє в сутінках душі.
Усе, що вже накоїла, що скою
Благословенні милують дощі.
<|endoftext|> 
 <|startoftext|>





Трава пожухла, ще сира від сну,
Повільно розправляє коси,
Вітає тишею урочисто весну
Й нічого ще у сонечка не просить.
Холодний квітень крадучись іде
По синьому льодочку у калюжах,
Й не хрусне той льодок ніде,
Проталинки очиці ніжно мружать.
<|endoftext|> 
 <|startoftext|>





Букет із листя.
Безплідний осінній букет.
Прощаннями пахне,
Заморозками прозрінь.
Букет із листя.
Яскраві фарби останні.
Розпластані червоні кленів долоні,
Жовті дрібненькі монетки осик…
Їх шурхіт як шепіт прорік:
– Ми всі неминуче в полоні
Часу…
Ось промінь здригнувся і зник.
Із листя букет –
Фарби в сонце вчепились.
Та їх сонце все гасне,
Помирає.
Безсилий букет.
<|endoftext|> 
 <|startoftext|>





По лозі виноградній твоєї долі
Повзе слимачок часу,
Ріжками-очками водить поволі.
Торкнися стеблинкою їх чи словом –
Сховає очка і далі повзе,
Сліпий тимчасово.
Та нетерпляче простягни до нього
Свою гарячу долоню –
Раптом – де він?
Важкий камінчик мушлі
Зірвався з лози долі
І загубився долі…


<|endoftext|> 
 <|startoftext|>





Затихла ніч.
Лиш заступом
об камінь
На цвинтарі
покійник креше,
Та десь на хуторі
собака бреше.
А небо, як побита
міллю хустка
Із бабиної скрині –
от-от лусне,
(благенька-бо
там, де Чумацький Шлях),
Й покотиться
по всіх полях
І в кожнім колоску
заграє
небесне сяйво,
Те, що від нас
ніч зачарована
ховає.
<|endoftext|> 
 <|startoftext|>





Мости розпросталися гепарадами живими,
Стрибаючи з берега до берега.
А відобразилися хутрами зотлілими
Линялих боа, повислих на руслах-шиях.
Мости летять, як птаха крил розмах.
А відбиваються у водах непостійних
Мінливістю розкиданого вітром
дрібного пір’я,
З якого жодного вода не понесе…
Мости знають, що довгий їх вік.
Та не довший за вік їх рік.
І уперто не дивляться в воду…


<|endoftext|> 
 <|startoftext|>





Запекло, занило, заболіло
Коло серця, де душа гніздиться…
Ну чого товчешся? Що не спиться?
Дивна птаха – в’є гніздо колюче, кострубате,
Обживається, та раптом – вурх! – знялася.
Й більше не повернеться туди,
Де вона була одна морока.
Коло серця, де душа гніздиться…
Не лякайся, полюби цей біль.
<|endoftext|> 
 <|startoftext|>





Не можна, думко випадкова,
Так рватися в життя реальне.
І не дивися так благально
Через мої зіниці в світ.
Ти, бідолашна, йди, проспись,
А зранку – у глибоку яму
Моєї пам’яті вкладись.
Її всю ніч я буду рити
Й на місяць вовком буду вити,
З туги, що тут тобі не жити.


<|endoftext|> 
 <|startoftext|>





Ковзне нещирий погляд
і сповзе,
Як гусінь по щоці,
Лоскочучи мою незгоду
з ним.
Струснути можна
Порухом одним
його.
Та він того не вартий.
Він не приспить
Душі незриму варту
І ангела-хранителя
мого.
<|endoftext|> 
 <|startoftext|>





Навпомацки шукати зорі,
Коли із неба сипле сніг
Й легкі сніжинки і прозорі
В ту мить безсилля
Збити з ніг тебе силкуються,
Так важко.


<|endoftext|> 
 <|startoftext|>





Висловити думку,
Виціловуючи кожне слово,
Виплекати муку,
Визнаючи знаменням кожну біль,
Виринути з тіла,
Й зануритися в нього знову –
Така невелика
І надто велична ціль.


<|endoftext|> 
 <|startoftext|>





Є в цьому світі дивні речі.
Настільки дивні, що схолоне
Душа жива, як доторкнеться
І безпорадно згорне крила.
Одна із них – то недовіра.
І підступає щось солоне
До горла.
Не сльози.
Сльози – до очей.
А в горлі – кров.
А в мозку – сон.
А під ногами – порожнеча.
Є в цьому світі дивні речі.


<|endoftext|> 
 <|startoftext|>





О, не дивися на мене,
Жаго свободи легкої,
Чорною суттю зброї.
Я ціпенію від виру
Власних думок про волю.
О, не мани мене ніби
Маминою рукою,
Не тріпочи так благально
Білим прапором миру.
Я не зостанусь з тобою.


<|endoftext|> 
 <|startoftext|>





Повітря, що гречаний мед –
Важке і темне.
Аж памороки забиває
Гарячий дух його.
То серпень тихою ходою
Поміж обтяжених дерев
Іде.
Та ні – пливе,
Немов душа пекучо-золотава,
Блука розгублено
В буянні самоти.


<|endoftext|> 
 <|startoftext|>





Промугикали з зони квіти
Щось про те, що життя – чудо.
Діти білі із онкоклініки
Їм не вірять. Так і буде.
Ви не встигнете їх переконати
В протилежному.
Час вмирати.
Бо на світі немає чудес.
Час ЧАЕС.


<|endoftext|> 
 <|startoftext|>





Ті, хто крокують мовчки
Й тіні чиї зникають
В сутінках пам’яті й часу, –
Знають.
Ті, хто очима й серцем
Услід їм безсило прикуті,
Стисули сині губи, –
Люблять.
Ті, хто крадуть надію
Й злим небажанням чуда
В душах шукають іуду, –
Будуть.
І ми, чиї душі ошукані,
Як свічку несуть надію,
Бо віримо ми і любимо, –
Будемо.


<|endoftext|> 
 <|startoftext|>





Гарячі сердечні рани
Убрати у срібні рами.
Холодні солоні сльози
Розбавити краплею прози.
І пам’ять свою інтимну
Пустити у осінь димну.
Цю гру полюбляють поети –
Із болів складати куплети.
<|endoftext|> 
 <|startoftext|>





Кохай мене, кохай…
Цей подих – теплий легіт долі –
Пливе крізь роки
й крізь печалі,
Як човник білої пір’їнки
Отої чайки, що кигиче про невідоме,
Й завжди плаче,
і часто – наперед.
Кохай мене, кохай –
Тоненька ниточка, що ниже
Червоні намистини
доль жіночих
В одну на всих жіночу долю.
І юнка на зорю вечірню
Скривавить ніжну білу шию
Коралями надії.
і схоче
Видихнути вперше –
Кохай мене, кохай…
<|endoftext|> 
 <|startoftext|>





На дотик – сум.
А для очей – забава,
В густім тумані
Дальняя заграва.
Й душа потягнеться
Небесного тепла…
Дивись, надійся.
Тільки не торкайся.
Бо не небесна я –
Я теж земна.
Хоч руки хочуть
Трішечки тепла,
Та дальняя заграва
У густім тумані
Лиш для очей – забава.
А на дотик – сум.


<|endoftext|> 
 <|startoftext|>





Холодне полум’я моєї туги
Пульсує рівно і розважно.
Вона упевнена в своїм всевладді.
Мої надії безпорадні
Летять метеликами
На вогонь. Їх крильця ніжні
Осіннім листям
Навкруг палають –
У намисті та панна Туга
З надій-метеликів,
Що сяють мить одну й згасають…
Та попіл сірий їхніх крил
Засипле з часом все навкіл
Тоді –
Холодне полум’я моєї туги
Зникне.
Я – звикну.


<|endoftext|> 
 <|startoftext|>





Ти – поранений звір.
А поранені звірі сліпі.
Особливо – як рана у серці.


<|endoftext|> 
 <|startoftext|>





Ця квітка – мій цілунок надвечірній
З пульсуючим нутром багряно-чорним
І білими невинними словами,
Що крилами застигли в запитанні:
“Чи цього хочеш ти?..”
І вік його краси іще коротший,
Ніж мить, що промінь вихопив,
Пробившись крізь пелюстки.
Ця квітка – диво.
Та ще більше диво –
Побачити її і  т а к її відчути.


<|endoftext|> 
 <|startoftext|>





Такі несхожі ми з тобою,
Як берег моря із водою.
Але чи бачив, любий, ти
Десь берег моря без води?
З тобою ми такі несхожі,
Як хата біла й квіти рожі.
Але що ліпше на землі
За квіти ті на білім тлі?
З тобою так несхожі ми,
Як зустріч і про неї сни.
Та як вони не будуть снитись,
То ми не зможемо зустрітись.
<|endoftext|> 
 <|startoftext|>





Листочком конюшини,
Що припав до литки,
Як по росі пробіглася надвечір,
Твій поцілунок
Трохи
холодить.
<|endoftext|> 
 <|startoftext|>





Засмучені сутінки,
Замучені ночі,
Безрадісні ранки,
Бездоннії дні,
Загублена віра,
Зачумлена пам’ять
Шукають опори,
Шукають в тобі.
Завмерлі нерушно
Заплакані очі,
Беззахисне серце,
Без- все, що живе,
Заболені крила,
Заломлені руки
Шукають опори,
Шукають тебе.
За морем туманів,
За снів суходолом,
Без сумнівів мутних,
Без мене є ти.
Забувши про себе,
Зайти поза роки,
Шукати тебе лиш,
Шукати й знайти.
<|endoftext|> 
 <|startoftext|>





Не хочу я того, щоб осяйний вінець,
Яким моє кохання увінчало чоло твоє,
Розстав примарою у буднях і кінець
Настав ілюзії польоту. Ніби є
Молекула реальності живої
В обмані створеному мною і для себе ж.
Її нема насправді. Бо тобою
Живуть уява й пам’ять, та не я.
Або ж мене немає – лиш уява й пам’ять,
Що в осяйній омані тобою дихають.


<|endoftext|> 
 <|startoftext|>





Настане мить, коли
паралельні прямі наших доль
Перетнуться – (таке трапляється
в таких нескінченностях, якою є
наша розлука) –
Почнеться нова реальність:
Зустрінуться погляди,
Зіткнуться руки,
Зловлять і загонять
У глухий кут
Душу,
Розбещену безкінечністю.
<|endoftext|> 
 <|startoftext|>





О, квіти деревію гірко пахнуть.
Метелики до них не припадають,
І сонце, обрій розфарбовуючи палко,
Ні враннішнє, а ні вечірнє
Краси їм не додасть:
На ранок сірі і надвечір сірі…
Червоні маки – до вінку,
Лілеї білі – нареченій…
Дрібненькі ж квіти деревію
У голови собі кладу –
Журбу плекати у чеканні
На тебе, любий.


<|endoftext|> 
 <|startoftext|>





Дай мури розлуки
завити словами,
Й пустити фасадом
плющевий пагін.
І хай би мурахи руді
поточили
Ті мури своїми дрібними зубами.
Засіяти б просом
веселого сміху
Круг мурів тих поле
й полити сльозами.
І стало би просто і легко чекати.
А люди зі скуки би стали брехати.
<|endoftext|> 
 <|startoftext|>





Зловити мить за хвостика
І надкусити вушко їй,
Так, щоб вона заверещала дико
Й закарбувалася у пам’яті чуттів
навіки.
Інакше – мишкою шугне –
І ніби не було.
Привиділося…
Іскрою сяйне
Й змішається з багном.
Закарбувати мить
Фортуни, горя, віри,
Сподівання…
Та як в твоє життя
Уступить можновладнеє кохання,
То карби непотрібні вже тобі:
Його мовчання й шепіт
Кожну мить
На пісню молитовну
Обертають.
<|endoftext|> 
 <|startoftext|>





Не треба, любий мій, не треба
У хащах бузини бузку шукати
Й казати “солодко”, де пахне гіркотою,
Де ми не вільні над собою,
І у собі не вільні також.
Не треба, мій сумний, не треба
Сповідуватись сивим вербам
І називати їх пестливими словами.
Ти німоту гортанню не зруйнуєш.
І крик твій – тільки змах крила
безшумний
Над чорною ріллею, що чека на зиму.
Усе, що маю – неможливе,
А що не маю – дійсність спрагла.
І не дивися так тужливо
У сірі очі забуття.
<|endoftext|> 
 <|startoftext|>





О, ці пісні не про свободу,
І не про шмаття тіла,
Що червоно квітне
В колючім дроті
На залізних стеблах.
Про що, скажи,
Ти виєш мовчки і уперто?
Про що, скажи,
Тремтіли руки, сміялись очі
Й цокотіли зуби в юрбі порожній,
Аж луна ходила?
Потреба виліпити із ефіру
Профіль твоїх думок,
Дмухнути – й зруйнувати
Творіння ефемерне…
Ось що спокою не дає.
І цей прийом чаклунський, може,
Дасть волю занапащеному мозку,
Де спогади вгніздились чорнограєм
І цвінькають синиці безпорадні.
Скажи мені… Та ні, чекай.
Коли вуста розтулиш – збрешеш.
Живи собі. Собі співай.
І матиму за щастя чути
Цю недоступну музику твоєї муки.


<|endoftext|> 
 <|startoftext|>





Ти дарував мені вві сні
Велику гілку чорного пасльону,
Солодкого, з гірчинкою прокльону.
Ти дарував мені вві сні
Колючу гілку лісового глоду,
Блискучого, як очі в непогоду.
Рясного терену приніс в долонях –
Та терпкість засудомила у скронях.
Чому такі терново-сині сни?
І жодного – про білий цвіт весни.
<|endoftext|> 
 <|startoftext|>





Ця втрата – мить.
А далі – як у загробному житті:
Якісь примарні коні,
Якісь автобуси з освітленим нутром,
Якісь гілки розтріпані і голки
Ялин, що чорні стогнуть під вікном.
Якесь  чекання… Чого?
Не знаю. Мабуть віри.
У що? Не знаю.
Лиш ця втрата – мить.


<|endoftext|> 
 <|startoftext|>





Отрута чорна і така гірка,
Що вже судоми від самої думки
Про неї.
Та її пила я вже багато років
Й сама собі казала – то мед
духмяний, золотавий…
Та скільки б не вмовляла я себе,
Все ж мертвить душу,
горло давить
Отрута чорна і гірка,
Що капає прозорими сльозами
з твоїх очей
Бездонно синіх і безмежно злих.
З чужих твоїх очей.
<|endoftext|> 
 <|startoftext|>





Недовгий шлях
Німого запитання
Неважко відгадати –
Слід по снігу.
Та відповідь знайти –
Шукати лиса
В глухих ярах
Сліпому чоловіку.


<|endoftext|> 
 <|startoftext|>





Що вдієш, час і відстань –
То найбільша згуба
Для душ непевних,
Для неповних душ.
Твоя душа така.
І соромно кричати
В порожній всесвіт
Про кохання.


<|endoftext|> 
 <|startoftext|>





Це літо холодне, як літо минуле.
Це літо мине, як і те промайнуло.
Набрякла зеленим уже горобина.
Не біла – зелена вагітна калина.
Цим літом холодним, задовгим, плаксивим
Ставатиме все різнобарвнеє сивим,
Надія ставатиме сумом тривалим,
Зелене – червоним, червоне – кривавим.
<|endoftext|> 
 <|startoftext|>





Знайти у куряві й кіптяві шляху
Ногами босими з десяток цвяхів;
Спіймати з вітру скалку світлу –
Кришталинку – в кришталик ока;
А серцю, що живе ще поки,
Живому ж скип’ятити кров –
Твій почерк і твої ознаки,
Примхливо-хижая любов.
<|endoftext|> 
 <|startoftext|>





Нас на одній струні зіграно –
Ти – нота “до”, я – нота “ля”,
Ти – те, що до…
Я – опісля…


<|endoftext|> 
 <|startoftext|>





Ти огорнеш мене
Холодом сліпих підозр,
До очей підступить
Болю розтоплене олово.
Але скільки б не
Зійшлося у небі гроз,
Я триматиму високо
СВОЮ НЕЗАХИЩЕНУ ГОЛОВУ
Ти не скажеш нічого.
Я мовчатиму в унісон.
Лиш завиє тиша,
Рвучи із натуги жили.
Було досить слів,
Але то був, напевне, сон,
Від якого мовчання
Нас обох пробудило.
Ти зробиш так,
Що пусткою стане світ
І луна снуватиме
Від краю його до краю.
Але навіть як підуть
Із мого світу всі,
Ти залишишся в ньому
І ніколи не втрапиш до раю.
<|endoftext|> 
 <|startoftext|>





Любов – життя.
А смерть – то нелюбов.
Тому любові не властиво помирати,
Як і ненависті ніколи не зіграти
В житті моєму вирішальну роль.


<|endoftext|> 
 <|startoftext|>





Далекий сумнів –
І близька підказка.
Далекий біль –
І в жмені анальгін.
Далекий спомин,
Як чарівна казка –
І поруч анекдот:
Смішний, дурний, терпкий.


<|endoftext|> 
 <|startoftext|>





Неспіймана за хвіст лисиця
Моїх рудих бажань пухнастих
Сховалась в білім незрадливім полі,
Розчинена піднятим нею ж снігом…
А я стою роздягнена і мерзну,
І прошиває вітер до кісток,
І в тілі – жодного бажання.
Бо та моя лисиця,
Тепла як вогонь,
Пішла од мене.
Чим я не догодила
Тій дикій звірині?
І довго ще струмує в жилах
Невиразне – “іди додому”.
Та тільки де той дім?
І де моє бажання – йти додому?
У білім загубилось полі тому…


<|endoftext|> 
 <|startoftext|>





Магістр алхімії – всесильний час –
Перетворює осені золото
У біле зимове срібло.
А на кого він перетворює нас –
“Населення” на людей,
Чи може людей на бидло?


<|endoftext|> 
 <|startoftext|>





Я можу бути нещасною
І можу бути щасливою.
Я можу бути негарною
І можу бути вродливою.
Я можу бути щирою
І можу бути злою.
Я можу бути щедрою
І можу бути скупою.
Я можу бути вчасною
І можу – надто пізньою.
Я можу бути жаданою
І можу бути незваною.
Я можу бути різною,
Як різні – живі люди.
Але! М у ш у  бути коханою.
Інакше – не можу  б у т и.


<|endoftext|> 
 <|startoftext|>





Марина (– ім’я Цвєтаєвої,
Погляд – тієї ж Марини),
Вже вкотре світаємо ми?
Знов над ранок важкі люпини
Спогад-цвіту додолу падають:
Забувають і знову згадують,
Як були вони пурпурові,
Ледь блакитняві, чи бузкові…
А лишились люпини Марині
Синьо-чорні та чорно-сині.


<|endoftext|> 
 <|startoftext|>





Морозна ніч.
І вимерзли всі звуки
Й упали інеєм на вії і на руки –
Я непорушна яблуня в саду.
Морозна ніч.
І вимерзли всі фарби
У чорну й білу, що важкі як карби –
Я непорушна яблуня в саду.
Морозна ніч.
Морозним буде й ранок,
Деревам прокидатись надто рано –
Я непорушна яблуня в саду.


<|endoftext|> 
 <|startoftext|>





Не треба в ріг сурмити,
Ідучи на лови
Таємного немовленого слова.
Одним безглуздим порухом згубити,
Жагою відштовхнути, налякати,
Слід затоптати можеш.
І тоді – дарма шукати.
Ти боли й чекай.
Коли ж підступить болю край,
Ти силу віднайди мовчати доти,
Допоки не відчуєш тихий дотик:
Коли забудеш про хижацькі лови,
До тебе зійде те чарівне слово.


<|endoftext|> 
 <|startoftext|>





Світлий ангеле спустошеного поля,
Твоя печаль нечутно снігом впала
І крила геть знесилені поволі –
У величі німій розкішні –
Ласкаво огорнули ту
Покинуту ріллю і ніжну,
Яку залізо люто гвалтувало.
О, світлий!
Ти, що чорне оберта на біле,
Що поверта землі цноту,
І сподіватися дає їй сили,
Коли бездумно убива надії
Злочинний розум – “…все мине”.
О, світлий ангеле
холодної бездії,
Твоє крило торкнулося мене.
<|endoftext|> 
 <|startoftext|>





Весна, весна…
Підступна і чужа
В оману вводить
Співами і цвітом,
Немовби буде за весною літо,
Коли насправді – у душі зима.
Весна, весна…
Розкуто ллється світло,
Струмує день,
Немовби кров з ножа,
Немовби буде за весною літо.
Весна прекрасна, хтива і чужа.
Весна, весна…
Скаженна, навісна
Без родуму породжує надії
І їй беззастережно вірю.
Весна, весна підступна і чужа.
<|endoftext|> 
 <|startoftext|>





Ми у собі викохуємо смерть.
Так, смерть. І будемо відверті –
Життєвих дій строката коловерть
Лише прелюдія події – миті смерті.


<|endoftext|> 
 <|startoftext|>





Я кликала тебе – а ти мене не чув.
Я плакала – сміявся незлостиво.
Я пам’ятала все – а ти усе забув.
Все розуміла. Та хотіла дива.
Я вірила тобі – а ти собі не вірив.
Я вірила у тебе – ти себе втрачав.
Бо я не знала – ні у чому – міри.
Ти ж надміру – ні в чім – не визнавав.
Для тебе – сонце. А мені – світило.
Для тебе – зірка. А мені – зоря.
Все розумію. Відчуваю ж – диво!
Велике диво – цільне “ти і я”.
<|endoftext|> 
 <|startoftext|>





Таїни твоїх мук нерозведений спирт,
Твоїх сумнівів трунок отруйний –
Вип’ю все. І осяється спалахом світ,
Загуде, як розбуджені струни.
Твоїх болів червоне і біле вино
Вип’ю все. І од щастя схмілію.
Бо солодше за ніжні цілунки воно.
Бо інакше кохати – не вмію.
<|endoftext|> 
 <|startoftext|>





Сплітаючи звуки вогнисті
Свого передчасного “досить!”,
Зненацька розсиплешся листям,
Бо раптом відчуєш – осінь.
Бо раптом відчуєш – барви
Зникають. Лиш барва сіра –
Як рана у небі рвана –
Стікає дощами віра.
Втамуй почуттів завірюху –
Хай серце твоє не голосить –
У тиші торкнеться слуху
Оте непромовлене “досить”.
Воно вже існує: ниє,
Де крила ростуть утоми –
Неявленого вияв,
Чи явленого спомин.
Утома чекати й дихати –
Дихати і чекати…
…І ось уже зовсім тихо ти
Утомлюєшся кохати.
<|endoftext|> 
 <|startoftext|>





Слова мене покинули раптово.
Слова, – я знаю певно – як любов,
Вони чи є, чи ні. Забуду слово –
Й душа моя за мить без корогов.
Слова – то є кати й од мук спасіння.
Слова – то крила і вогонь для крил.
Слова – то смерть й водночас – воскресіння.
Слова – то брили і кайло для брил.
І от вони покинули мене.
Я перестала чути, бачить, бути.
Це не хвороба, що сама мине –
Мене в безслів’я, як у лід закуто.
І простягаю руку я безмовно
До тебе, Боже, – Слово, а не камінь
Вклади в долоню! – плачу молитовно
На папертях усіх у світі храмів.
<|endoftext|> 
 <|startoftext|>





Я – любов. Я іду, хоч мене ти не кликав.
Усі двері лишу на шляху моїм настіж,
І прийду несподівано: я – твоє лихо.
Бо його не чекають. Чекають-бо – щастя.
Я могла стати щастям. А стала бідою.
Не покликав, не втілив – я привидом стала.
І залишусь довіку з тобою такою.
Я луною мовчання твого пролунала.
<|endoftext|> 
 <|startoftext|>





Панове сни, ви дещо сказилися
останнім часом:
Не можна ж так безжалісно –
гуртом і усі одразу.
Гей, ви, Сон Про Давно Минуле,
не штурхайте Сон Про Сьогодні,
А ви, Сон Про Блукаючі Луни,
не заступайте Сон Про Голодних.
Панове, не товчіться у свідомості –
це не приймальня модного лікаря.
Знаю – ноги терпнуть, млосно…
по-черзі і, по можливості, тихо.
Сон Про Тебе не втримався –
зчепився зі Сном Про Нього.
Сидів би уже й не рипався –
не стало ні того, ні того,
Сколотилося!: Пір’я, листя, намисто роздерте,
каміння з квітів,
Очі лагідні, руки, пульсуюче серце –
гвалт стояв несусвітній!
У цій коловерті було все про все
і навіть про що не треба.
Не було там лише мене.
Я пішла у Сон Про Себе.
<|endoftext|> 
 <|startoftext|>





Руді метелики береза світла
Пускає в світ.
Час умирання літа
Чи перехід
його
У іпостась нову.
Яка різниця,
Як я це назву?
Як не назви –
Метелики дрібні
Летять за вітром
без мети –
Вони чудові…
…Й цим самодостатні.
<|endoftext|> 
 <|startoftext|>





Не варта я
Твоїх розпачливих троянд,
Не варта
Цього надлюдського болю,
Ти чуєш, доле, – інша, а не я
Хай буде  т а к  вщасливлена тобою.
Хай іншій
Буде вибір царський мій,
Хай іншій –
Слово, воля й божевілля.
Бо я не виберу. Цей триєдиний хміль –
Є, доле, надто п’яно, надто сильно.
Вершителько,
Візьми мою любов.
Т а к а  любов – то зайве в дальніх мандрах.
І – спрощена – дійду першооснов.
І – в розпачі – прийму твої троянди.
<|endoftext|> 
 <|startoftext|>





Я – пурпуровий храм
Твоїх осінніх дум.
Я – недоречний протяг
В тім порожнім храмі.
Волієш сумніву?
Я – тільки його сум.
Волієш певності?
Я – тільки її намір.
І перед олтарем ти не запалюй свічку.
Її задму. Не пролуна молитва.
Я – темний храм. В мені немає світла.
Я – вічний храм і… холод в нім одвічний.


<|endoftext|> 
 <|startoftext|>





Найближчий шлях до з’явлень і зникань,
До здійсненого і його пророцтва
Лежить крізь точку болю.
І благань
Твоя потреба правди не почує –
Холодним списом диких протиріч
Вона наносить рани під лопатку,
В спину.
І серце сліпне,
І нема зупину
Страшному ясновидінню тоді…
Страшному, бо, крізь біль набуте,
Воно узріє переважно біль.


<|endoftext|> 
 <|startoftext|>





Я плавно опускаюся із неба, любий.
Спасибі – не беркицьнулася враз.
Було би з висоти – урізала би дуба!
А так – оце писати маю час.


<|endoftext|> 
 <|startoftext|>





І вечірнє “на…”,
І ранкове “ні!”
Покладу я на
Німоти граніт.
Те вечірнє “так”,
Те ранкове “геть!” –
Перше просто знак,
Друге просто смерть.
Понадвечір – ти,
А на ранок – я,
Поміж ними – ми –
Ночі маяч-ня.
<|endoftext|> 
 <|startoftext|>





Не маю, любий, що тобі сказати.
Спить варта сорому. На серці – ніч глуха.
Спить невблаганний крем’яний фанатик
Моєї волі. Й розум затиха.
А щоб без сорому, без розуму, без волі
Не позлітали кажани-слова –
Мовчатиму. Й сум’яття алкоголі
Спиватиму з душі. Сама. До дна.
<|endoftext|> 
 <|startoftext|>





О, озеро таємне лісове!
Ти темне, як душі чиєїсь око,
Що дивиться у неба глибочінь
І далі, глибше, де лежить на споді час.
Ти – вигадка старого чаклуна,
Що звався у казках дідусем Охом:
Отак зітхнеш, присядеш на пеньок…
Аж раптом з тіняви ожин колючих
проступить озеро.
І – ах! – спливає над водою
Туманом – музика, що їй імення – тиша.
То – голос в мулі схованих ключів
Стрімких, холодних, невблаганних.
І слухай, і дивись. А паче – дихай!
Бо вдруге не прийти тобі сюди.
Бо не зарадять навіть і зарубки
на стовбурах –
Дерева уночі танцюють
круг озера,
Як інші зорі –
навкруг Полярної зорі –
Невпинно, непомітно, тихо-тихо…
І слухай, і дивись. А паче – дихай!
<|endoftext|> 
 <|startoftext|>

Не вір словам моїм, не вір.
Я їм сама не дуже вірю.
Слова – то виплодки зневір.
Мовчання – чисте соло віри.
<|endoftext|> 
 <|startoftext|>

Незгадана, невгадана,
Забута чи небута? –
Мандрую безоглядно я –
Чия, за що спокута?
Розгублена, розсіяна
Росою у траві,
Самотності просила я
Спокійної собі.
Така із роду з примхами
Чи обпилася зілля?
Ступаю понад прірвами
Стежками божевілля.
Куди іду, загублена? –
За часу виднокіл.
Свободою голублена,
Я – глузду вододіл.
Не шукана, не знайдена
Блукаю навмання
По сьому світу зайдою –
О, Боже, вільна я.
<|endoftext|> 
 <|startoftext|>

О, я навіки зваблена життям:
Спокусами заінена троянда
мойого серця
У снігах тривог палає…
До серця руку жалю прикладу
Й од болю тихо скрикну – уколюся:
Я так люблю тебе, життя, люблю.
Я так люблю тебе…
І так тебе боюся.
<|endoftext|> 
 <|startoftext|>

Місяця білий пломінь
Холодний, ясний, тверезий.
Русалково плаваю лезом –
Сталлю без рукояті.
Повінь пломеню дужчає –
Світ заливає сяйвом
Хижа краса абсурду.
Похоплююсь блиском розсудливості.
На мить єдину похоплююсь.
І знову – тьмяне мерехтіння –
Пливу понад світом тінню –
Тінню невиразної спраги,
Тінню немилостивої мсти,
Тінню незмірного страху
Того, що мета моя – ти.


<|endoftext|> 
 <|startoftext|>

Були троянди й паморозь на них.
Було бажання і “Не варто…” тихе.
Бажання вщухло. Дальній голос стих.
Троянди втратили з-під-паморозну пиху.
Була любов і паморозь розлук.
Була мета й була жага безмірна
сягти її…
Троянди втрапили до рук
реалій.
І тепер покірно
Пелюстки биті заморозком хижо
Спадають в небажань стоячу воду,
Буденність їх на шворку часу ниже…
…Розплата за з-під-паморозну вроду.
<|endoftext|> 
 <|startoftext|>

Надбання ніжності –
квітка червоно-чорна.
Надбання вірності –
безсоння безжальні жорна.
Чекання діждало
лихої години.
Іронія радо
бере на кпини
Любов, що нічого собі
не надбала.
А треба любові
дуже мало:
Трішечки ніжності,
трішечки вірності,
трохи чекання
Й ні краплі –
вагання.
<|endoftext|> 
 <|startoftext|>

Прощалися. В очах стояла мла.
Та обіцянок сурми не сурмили.
Чекала. Не чекати – не могла.
Ти знав про це. Не міг не знати, милий.
Зустрілися. Поранених часів
Не збутися. Ті б рани зализати.
– А я тебе чекати не просив.
Ти не повинен був, мій любий, так казати.
<|endoftext|> 
 <|startoftext|>

Шукати причини й наслідку
У слові моїм несподіванім –
Це однаково, що ластівку
Приманювати до годівлі.
Шукати якусь-бо логіку
У діях моїх по слові –
Це однаково, що здогаду
Шукати у аксіомі.
Пошуки даремні – кімнати темні.
Та й то дарма. Бо котів нема.
<|endoftext|> 
 <|startoftext|>

На такій високій ноті
Довго я співать не можу.
На такій високій ноті,
Що вібрує, мов стріла.
Доки та стріла в польоті,
Дзвінко голос мій лунає,
Та як в ціль вона улучить –
То мене вже і нема.
<|endoftext|> 
 <|startoftext|>

Місто відходить до сну,
Чи сон підходить до міста, –
Перестановка така
Не впливає на сутність змісту.
Не впливає на зміст складових,
На швидкість створення суми.
Нітрохи вона не впливає
На час спотворення суму.
На час, коли сум обертається
На свою нічну протилежність –
Просвітлену снігом і ліхтарями
Мою від тебе залежність.
<|endoftext|> 
 <|startoftext|>

Котрийсь-то день лежу собі в лікарні.
Дивлюсь на сніг, на місто з висоти
То оком Брейгеля, то поглядом Андрія:
Трамваї зрідка, люди і круки,
Рудий собака, що здається чорним
В урочистій по-цю-сторонній тиші.
Життя іде. Іде в життєвих справах:
По пенсію, до школи, просто так,
Вигулює дитину чи кота.
А тут воно принишкло, зачаїлось
До часу. Біла чистота
І тут, і там. Лише уламки звуків
Уява домальовує мені
На брейгелевім давнім полотні,
В оптичних снах призванного Андрія
І в лікарнянім вимитім вікні.
<|endoftext|> 
 <|startoftext|>

Пташенятко моє, ластів’ятко,
Твоя мама – самотня ластівка
В небі яснім. Моя вигадка –
Небо ясне. А нам випало
У задощене небо рватися,
Як у вікна, забиті дошками,
Із покинутої хатоньки,
Де померлі говорять пошепки.
Доченятко моє лагідне,
Ти моя – лиш моя – витівка,
Веселенька така, ладненька,
Що аж дивно мені: видно-бо,
Як тоненькі твої крилечка
Ріжуть навпіл дощів поголос –
У твоєму дзвенить горлечку
Тихий дзвоник мого голосу.
<|endoftext|> 
 <|startoftext|>

Так хочу іноді складати вірші
Не з слів чи речень,
А з уламків слів,
З речей старих
Нові творити речі,
Плести мереживо
Із рваних слово-снів.
“Коха…” – “кохай-й”?
Чи то було “коха-ли”?
“Коха…” – нехай
Залишиться “коха-ний”.
А може просто –
Хтось когось коха-є…
Це дивне “є” насправді ще буває?
Закінчення тут значення не має –
Достатньо кореня, що лагідно зітха,
Кохання ніжну сутність видиха:
Коха-. Коха. Коха…
<|endoftext|> 
 <|startoftext|>

Ти іще почуєш, мій коханий,
Несподівану протягу фугу,
Що виникне, як лишу прочиненими
Двері другі.
У двері перші я ввійшла сама,
Запрошувала гостювати друзів,
Тебе впустила до свого тепла
Одної ночі в березні.
І нишком причинила
Ті двері перші,
Щоб на ранок ти
Не похопився
“Час іти додому…”
Щоб за дверима першими відтоді
Й довіку залишався наший дім.
Але біда, а може й благо в тім,
Що поки двері перші ми пильнуєм,
У нас за спиною, немов квадратні крила,
Чи з закликом “у подорож!” вітрила
Так неминуче виникають
Двері другі,
Що їх лишу прочиненими я
І виникне тоді та загадкова фуга
Яку ти ще почуєш,
Мій коханий.
<|endoftext|> 
 <|startoftext|>

Об одвірок киця треться.
В шибку сонна муха б’ється.
Зачаїлася, не плямка –
Спочива залізна клямка.
Глина здолу холодить
Ноженята босі.
О, якби було ходить
По тих сінях досі:
…Медогончині гвинти
Потай запустити,
Без осмислення мети –
Жити, вічно жити! –
Досягати кожну мить…
Вічнорівні миті
Розкотилися кудись,
В сінях тих прожиті.
<|endoftext|> 
 <|startoftext|>

Чатує час на мене, як на миш
Чатує кіт – й не дише насторожі.
Я знаю це. Й не дихаю, а лиш
Очима запах хижака у кожній
Миттєвості ловлю. Уява обережно
Малює образ – не наруги, ні! –
А ніжності, що віддавать належно
Смачненькій страві. Тобто-се – мені.
Та то, як попадуся. А коли
Поміркувати й потрудитись трішки,
І котоловку винайти й смоли
Чи ще чогось липкого намастити…
Ролями передбачений фінал
Цієї драми маю шанс змінити
На протилежний. Та, мабуть, дарма.
“Весь світ театр…”, а ми у нім актори:
Я маю миші роль, час має роль кота,
Кіт має пазурі, а миша риє нори…
<|endoftext|> 
 <|startoftext|>


Мово наша
Батькiв i дiдiв наших
Молитво наша
До рiдної землi
Ти як мати рiдна
До сну нас колихала
Учила ти нас жити
Якими бути нам людьми
Ти як кров гаряча
Мiж народом кружиш
Кожний чоловiк
Серцем є твоїм
I хоч ти була
“Генiю пана недоступна”
Царам ненависна
Ми тебе зберегли
Збережем ми тебе
I в теперишнiй нам час
Будемо тобою говорити
I не загине слiд по нас
<|endoftext|> 
 <|startoftext|>


Пливу помалу
Над берегом свойого тiла
Там
На кривавiй хвилi
Серце моє вмирає
Це вона винувата
Втопився я в її очей
Безоднi лазуровiй
Сплетення її волосся
Мiй останнiй крик здушили 
<|endoftext|> 
 <|startoftext|>


В осiнньому небi
Пролiтає журавлиний ключ
I знов сонце
Вiдiйшло на нiч
В пам’ятi лишилось
Лiто
Час бiжить
Розмиває скелю
Нашого життя
Оглянутись не встигнувши
Проминемо
Як все
Як вечiрнiй
Журавлиний клич
Як нiчна
Падаюча зiрка 
<|endoftext|> 
 <|startoftext|>


Вiдiйдемо звiдси у вiчнiсть
Мабуть не змiниться нiчого
Неначе б зникнув малий камiнь
Зi стежини
Якою бiжить час
Оставив слiд не бiльший
Нiж дощева краплина
I пару лiтер
На камянiй таблицi 
<|endoftext|> 
 <|startoftext|>


Люди як краплi
Словами як краплi
Розбивають
Пороги столiть 
<|endoftext|> 
 <|startoftext|>


Входили ми сюди
Щоб пiзнати
Архiтекторiв давних труд
Очима обняти весь
Свiту надбужанський круг
Замкнене в йому минуле —
Перший слiд майбутнього 
<|endoftext|> 
 <|startoftext|>


В ясному сонцi
Зимового пiвдня
Свiтилась дзвiнниця
I церковнi банi
Як свiчок пломiння
Запалене при книжок читаннi
Книжок святих
Бо про минуле
Довкола
Хресним ходом
Останнi з закону свого
Хрести хилились
Заглибленi в сторiччя
Що пройшли
Мiшалась
Минулого гiркота
Надiя 
<|endoftext|> 
 <|startoftext|>


Обтесаний камiнь
Декiлька вирiзаних слiв
Злiзний хрест
Вiсник
Нашої безсмертностi 
<|endoftext|> 
 <|startoftext|>


Тут дерева завжди
Мочки стоять
Навiть коли стежинами бiжать
Лютi вовки часу
Кинутись майбутньому до горла 
<|endoftext|> 
 <|startoftext|>


Розсипайся як пiсок
По
Серед пiль
Дорозi
Як рiчний пiсок
Нехай тебе несе вода
I вiтер
В свiт
Розвiє
Хто ж ти є
Ти слово наше 
<|endoftext|> 
 <|startoftext|>


Серед ночi приходиш
Чи наявi
Чи в снi
Не важливе
В ранцi зникаєш
Розпливаєшся мов сон
У свiтанку
Свiтла туманi
Нiч лише пiсля дня
Наступає
Без розлуки
Зустрiчi знову
Нема 
<|endoftext|> 
 <|startoftext|>


Мiсяць в далекому небi
Ледь бiлiє
Тиша з туманом осiдає
На бляшаний
Церковний дах
Пора для роздумiв
Коли з собою
Сам блукаєш
По запустiлих вулицях 
<|endoftext|> 
 <|startoftext|>


Що це очi
Може два куснi леду
Пiд повiками
Мабуть нi
Лiд не збреше
Коли в ньому
Сонце вiдiб’ється 
<|endoftext|> 
 <|startoftext|>


Без Вiтчизни я
Поет
Про що ж писати маю
Про Вiтчизну напишу
Сказуть мудрiшi
Вiн про Вiтчизну ж
Нiчого й не знає
У мiстi велелюдному
Живу
Про нього може
Написати
Але як
Воно ж чуже
Хоча й приємне
Дiвчата ось на його
Вулицях
Але як писати
Про них вiршi
Вони ж чужi
Хоч i такi гарнi
I чи потiхою
Може менi бути
Що це не я
Зрiкся Вiтчизни
<|endoftext|> 
 <|startoftext|>


Щонедiльна зупинка старих людей
В яких вже майбутнього немає
А минуле там
За муром
Пiд кам’яною плитою
Десь стоять в зеленi сади
Весна
Але i цвiт бiлий
Опадає
Дзвiн чути за муром
Границею помiж iснуванням тiла
I пам’яттю в чийомусь серцi
Тут тиша
Спокiй
Серед неї зламана колона
Як свiчка остання
I нiколи не запалена
<|endoftext|> 
 <|startoftext|>


Хотiв я до тебе пiти
Але падати став дощ
Хотiб тобi троянду принести
Але уколовся в палець
Хотiв я…
Осталась одна краплина кровi
Одна дощова перлина
На зеленому листку
Пам’ятi моєї
<|endoftext|> 
 <|startoftext|>


Червона троянда
Трубка телефону
Чекаю
А може швидше
Нiж почую твiй голос
Весь цвiт опаде 
<|endoftext|> 
 <|startoftext|>


Чому ж нiхто не написав поеми
Про кропиву що росте пiд тином
Вона ж таксамо є зелена
Життя любить серед лiта
Така сама її фотосинтеза
Троянду любимо бо хоч коле гарна
Кропива же ж пекуча й нецвiтуча
Не мають з її втiхи руки нi очi 
<|endoftext|> 
 <|startoftext|>


Де ж любов
Подiлась наша
До батькiвських
Бiлих хат
Чому ж замовкли
В серцi струни
Що грали як широкi ниви
Коли сади бiлiли в квiтах
I рунiли в зеленi лани
Де ж свої серця
Ми загубили
Що не вернулися
Пiд рiдний дах
Ми i дорогу позабули
Наш дiм вiдвiчний
Тiльки в снах 
<|endoftext|> 
 <|startoftext|>


Гiркоти склянка
Дожидає терпеливо
На цих що руку простягнуть
Вiдмiренi краплини
Часу i щастя
Остання крапля
Пора вiдiйти 
<|endoftext|> 
 <|startoftext|>


Iкона
Окно у свiт
У космос
Iкону чоловiк
Написав
Чоловiк
Мiкрокосмос
<|endoftext|> 
 <|startoftext|>


Iснування
Perpetuum mobile
Людства
Людина
Perpetuum mobile
Iснування
<|endoftext|> 
 <|startoftext|>


Як на м’якому пiску
В моїй душi
Вiдтиснувся слiд
Твойого iснування
Наповнюється нудьгою
Зложеними у вiрш словами 
<|endoftext|> 
 <|startoftext|>


Як райдуги кольори
Зiрванi квiти у твоїх руках
А на їх
Як невинно пролiта кров
Сiк поблiдлих троянд
I онiмiлих жорниць
Чи подумала ти
Про їхнiй
Передсмертний крик 
<|endoftext|> 
 <|startoftext|>


Колодязь в лiсi
Всiми опущений
Забутий
Якi у ньому
Скрились таємницi
Що ж пiд зiв’ялим
Лежить листям
Може зоря серпнева
Або огняне лице комети
Може лiснi
Тут задрiмали казки
Або слова
Що ждуть поета 
<|endoftext|> 
 <|startoftext|>


Коли ти є
Я шасливий
Спiваю
Коли немає
Самiтний
В тузi пишу
Пiдкажи ж
Як лiпше 
<|endoftext|> 
 <|startoftext|>


Кривавi помаранчi
Серед осiннього небосхилу
До хмар пришпiленi
Рубiновим промiнем
Смеркання
Яке догасає
I тiльки електрони
Бiжучi по скривавленому
Срiблистому дротi
Доганають проминаючий день 

<|endoftext|> 
 <|startoftext|>


Людина
В думцi як птах
Крилатiй
Створила мiф
Про Iкара який
Вiд землi вiдiрвався
Але сонце заздрiсне
Про мiсце на небi
Спалило крила
Неначе б була це
Заздрiсть людська 
<|endoftext|> 
 <|startoftext|>


Моє серце це велика
Хоч не смертна
Рана
Чи загоїть час
Хiбащо придеш
Жду
Положи на серце
Двоє теплих рук 

<|endoftext|> 
 <|startoftext|>


На степах фантазiї
Блукають тiнi
Наших майбутнiх днiв
Стрясають гриви
Ще не здiйснених натхнень Пегази
Залишають слiди чорнила
На бiлокрилих картках 
<|endoftext|> 
 <|startoftext|>


Над чим я думаю
Задуматись пора
Хто ж знає
Може всi мої слова
Це лише шум
При переливаннi
З пустого в порожнє 
<|endoftext|> 
 <|startoftext|>


Не два
Не три
Нi навiть сiм
Але один
Це довершена цифра
Один
Один…
… I ще один
Це є товпа
Моєб’юса петля
Розтягнена на глобi
Один
Це ти
Нескiнченнiсть
Вони
Посеред нескiнченностi
Є також один
Один
Це вiн
Товпа
Це ти
<|endoftext|> 
 <|startoftext|>


Один тривало все момент
Це за мало
Зрозумiти щастя 

<|endoftext|> 
 <|startoftext|>


Ось чорнило
Всякнуте в картку
Лiта довгi так триває
Аж вогонь оберне в попiл
Цю картку
Наше тiло
I душа вже буде вiльною 

<|endoftext|> 
 <|startoftext|>


Кам’яний пень в чотири гранi
Палець минулого
Вказуючий на недосяжне
На верху залiзна квiтка
Кованого хреста
Осiнь
Сонце м’яким волоссям
Оплетає час
Iржавий образ свiй
На перехрестi рамен
Роздертих не весь свiт
Встромлених кованим вiстрям
В минуле i майбутнє
Небо i душу 

<|endoftext|> 
 <|startoftext|>


Потоптали конi
Широкеє поле
Погубили всi пiдкови
Сонця промiнем куванi
Погубили вершникiв
В широкому полi
Потекла з хвоїн живиця
Стрiли вбились у тополi 

<|endoftext|> 
 <|startoftext|>


Прилети бескидський вiтре
Принеси з собою бурю
З огнем небесним
Замiни мене у попiл
Розкинь по гiрських стежинах
Якi її стопи топчуть 

<|endoftext|> 
 <|startoftext|>


Пишу тобi листа
Зеленим чорнилом надiї
Що спогад не загине
Серед хвиль життя
Часу
Проминання 
<|endoftext|> 
 <|startoftext|>


Радуймося — кажуть
I ми є послушнi
Заповняємо смiхом
Пустоту душi
Заглиблюємося в iлюзiю
Але це не смiх
А шелест вiтру
Який пересипає пiсок днiв 

<|endoftext|> 
 <|startoftext|>


Саят-Нова
По квiтчастих блудить
Моїх снах
I через довгу
Довгу нiч
Пiсня його
В пам’ятi моїй
Бринить
Учусь вiд нього я
Любовних слiв
Для твойого привiтання

<|endoftext|> 
 <|startoftext|>


Стараюсь бути
Автоiронiчний
От такий собi
Нешкiдливий ендемiт
I тому здається
Менi ж нормальним
Ствердження таке просте
Генiяльне є усе
Що напишу
Смiятись з себе
Це ще мало
Зiрвати з iнших
Треба покривало
Щоб не сказали
Це лише вiн такий
<|endoftext|> 
 <|startoftext|>


Сумних могил
На цвинтарi чотири
Слiд останнiй
Прадiдiв моїх
Тут тиша
Лише сонця
Промiнь вiчний
Iмена iз каменiв
Вiдчитує
Виручає нас
Людей 

<|endoftext|> 
 <|startoftext|>


Щож сказати хоч
Поетe
Чи знаєш ти
Хоч правду
Думка
За один тобi дороговказ
А мета твоя
Недосяжна

<|endoftext|> 
 <|startoftext|>


Падають слова з пера
Переливаються
Через бiлi береги сторiнок
Через ювiлейних видань
Твердi палiтурки 

<|endoftext|> 
 <|startoftext|>


Тримайся вiтру
Камiння розсилеться дрiбним пiском
Все iнше на попiл зотлiє
В свiт широкий все розвiє
Вiтер 

<|endoftext|> 
 <|startoftext|>


В галактичному городi
Серед жмутiв iснування
Тернi життя розцвiтають
В фонтаннах
Перепливає час
Наш час
I спосеред зiр блискучих
На вiкна наших хат
Янголи злинають
<|endoftext|> 
 <|startoftext|>


Весна
Черемухи
I простiр
Зеленiсть лiсу молода
Зелена молодiсть моя
Що вкрилась серед листя
Вже її не вiднайду 

<|endoftext|> 
 <|startoftext|>


Вiтчизна
Це широке
Синє море
Де котяться хвилi
Нашого життя
Це рвучкий вiтер
Що шумить
У наших грудей подиху
Це суходiл
Який дрижить
Вiд удару наших серць
Море плеще
Вже вiд давна
В синьому просторi часу
I вiтер вiє
Обвiває суходiл
Але чи вiтчизна це
Без нас
<|endoftext|> 
 <|startoftext|>


Визваний в двобiй
Не пiднiс меча й загинув
Але ворог його
З рук змивавши кров
Зрозумiв в цю мить
Що перемiг не вiн
Що меч
Його i смертi слуга
Iдеї не поборе

<|endoftext|> 
 <|startoftext|>


З настромленим на чубочок
Ядром сонця
Ялина сумна
Обнимає тишу
Туман срiблистий
Вечiрнiй
Стелеться м’яко
Бiля її нiг
Через дорогу
Вiд лiсу до лугу
В колiїнi життя
Котиться серце чиєсь
А тиша лежить всюди
I душить
Чорна по серцю
Повзе змiя
<|endoftext|> 
 <|startoftext|>


Землi з-пiд нiг
Грудочку малу
Я пiдiйму
Це життя мого
I серця
Найцiннiший камiнь
Пiдiйму
Та покладу
На тесанiм гранiтi
Це пам’ятник
Батькiвщини моєї 

<|endoftext|> 
 <|startoftext|>


Бiлiотека
Книжка
I годинник
Почисленi сторiнки
Вiдмiрений час
Не вмирають
Лише герої
Якi нiколи не жили 

<|endoftext|> 
 <|startoftext|>


Евридико скажи
Чи справдi тебе поглинула
Тенма оця глибина
А твiй голос
Далеке вiдлуння
Колишнього сну
Нi
Не вiрю
Щоб так було
Любов наша вiчна
Як вiчне людство
Я зiйду в глибину
Де часу обрив
Заглиблюся у мрацi Тартару
Вiднайду пломiнь
Твоєї душi
Подивiться
В дзеркало Стиксу
Його вiчної ночi
Срiблiсту смолу
Як вiдбиваються в ньому
Хороводи
Орфеїв
Минулих
Майбутнiх
I Евридик
<|endoftext|> 
 <|startoftext|>


Скорений народ примовк
У ланцюги вiддавши своє тiло
Зрабiла оця свята земля
Сонце слухняно лиже ґрати
Вiтер наруги трусить в очi
Мiсяць роздзвонивсь як карбованець
Престол катiвський величає
Спалений дiм серед осмалених топiл
Труп лишених в лиманi
I не при чому тут спротив
Це переможцiв право
Слiз сiль гостра
Пожежi вихри розпалила
Схрестились шаблi зi шляхом подiй
Спливла по лезах кров
Iржу страждань змивавши
Багрянородня це дочка
Козацька воля
Слiди на переяславському майданi
Давно засипав снiг
I серця холоднi
<|endoftext|> 
 <|startoftext|>


Гладiятори римськi
Виходивши на арену
I лицар де Монтбавм
Вступавши у шранки
За бляху хоронили
Своє тiло
За що ж сховаємо
Свою душу 

<|endoftext|> 
 <|startoftext|>


I скло
I сонце
Й дощ
Це яснiсть i прозорiсть
I чийсь далекий сiлюет
Серед форм трикутних
Чи спогад це
Чи може ворожба
Але де ж ворожка
I тiльки музики акорд
Наче б небеснi пукли сфери
Це радiсть
Свiжiсть
Молодiсть моя
Як павутина по дощi
Напроти сонця 
<|endoftext|> 
 <|startoftext|>


Коли Iкар
З вершин падає долiв
Це не значить
Кiнець iснування
Не кожна ненависть вбиває
Слово
Хоч не фенiкс
Мрiй дощем полите
Виринає зi спопелiлих надр
Воно мiст повз часу
Не мертвий камiнь пiрамiд 
<|endoftext|> 
 <|startoftext|>


Коли зором своїх очей
Пилину мого iснування проникаєш
Оголений в свiтлi ясному стою
Тебе вкриває тiнь
Коли любов
В творiннi свому
Озоряю
Свiтло падає на тебе
Я лишаюсь в тiнi
<|endoftext|> 
 <|startoftext|>


Кинувши у воду камiнь
Дивись як розходяться хвилi
Бiжуть вдар’явши у берег
На якому ти стоїш
Положи на джерело камiнь
Присип пiском щоб не йшла вода
Змiнять дорогу пiдземнi течiї
Бiльше з нього не зачерпнеш
<|endoftext|> 
 <|startoftext|>


Хороводи пiвденних нiмф
Сходять по кам’яних ступенях
Вiд святинь
До рiки глибин незглиблених
Зачерпають воду
I життя несуть на сухi простори
Димлять тривогою
Гранi пустинних дюн
Костi зломленi на скелях
Рани присипанi пiском
Сонце виїсть iз їх вологiсть
З його новим сходом
Привiтаємо вiчнiсть
Догоряють вогнi похороннi
Виповненi всi обяди
Зносять прах
Над широку течiю рiки
Незглибленої як вiчнiсть
<|endoftext|> 
 <|startoftext|>


Моя простягнута рука
Чекає на тебе
Чи тiльки є
У цьому сенс
Бо i в хвилину цю
Орфей знова
Втрачає Евридiку 

<|endoftext|> 
 <|startoftext|>


Надрiзана березова гiлля
Пливуть iз неї сльози
Глиняний наповняється дзбанок
Чи шкода є комусь берези
Тiльки вiтер плаче
У гiлляк волоссi
Плакун i музик вiн
Але чи тому що
Мертвому
Щкода берези 

<|endoftext|> 
 <|startoftext|>


Називаємo її смерть
А яке її iм’я направду
Цей хто її зустрiнув
Вже не хоче повертати
Кожний сам мусить запитати
Її про iм’я 

<|endoftext|> 
 <|startoftext|>


Нехай про це знає
Лише зоря ясна
I блакитне небо
Що слiз твоїх шукаю
На пiску пустинi
I себе шукаю
В твоїх снах 

<|endoftext|> 
 <|startoftext|>


Обiрвався звук
Мовчи церковний дзвiн
Серце твоє
Нерушимiсть заливає
Мабуть повiтря
Ствердiло як скло
Затиснуло м’язi дзвонарiв
В цiй тишi — чуєш
Серце б’ється твоє
Дихаєш — свище повiтря
Нi
Ти чуєш зойк землi
Битої сотнями копит
Це шум лицарських плащiв
Оступають мiсто
Напувають конi
Бужанською водою
Якою зi своїх мечiв
Змивати хочуть нашу кров
А на забралах — пусто 

<|endoftext|> 
 <|startoftext|>


Перегортанням книг i слiв
Втомилось моє тiло
Перейняла мене журба
Проминув ще один день
Мiшанням радостi й журби
Втомилось моє серце
Холод його перейняв
Проминуло ще одне життя
<|endoftext|> 
 <|startoftext|>


Пiщана дорога вiд села
Шлях за горизонт
Минуле за тобою
На ожинами зарослому вiдкосi
Хрест благословляє на дорогу
Ведуть всi дороги
До людей 

<|endoftext|> 
 <|startoftext|>


Повезуть тебе
У широке поле
Час i камiння меле
Твоє тiло
Утла павутина
Не огонь всевiчний
Вапно
Посипане вiд мору
А наше життя
Воно в книгах
Яких нiколи
Не писав нiхто
Не бачив
<|endoftext|> 
 <|startoftext|>


Пробило моє серце
Десять стрiл
А iншi устромились в очi
Нехай не бачу в йому ран
Нехай засну
В безперестаннiй ночi 

<|endoftext|> 
 <|startoftext|>


Проминула слава
Осталось ридання
Але чи хтось
Рiкою слiз
Доплив до майбутностi 

<|endoftext|> 
 <|startoftext|>


Приваблюєш мене
Почерез луг
А вiн
Такий повний будякiв
Iду й колюсь
Кривавлю
Скiльки ж разiв
Хотiв би завернути
А все iду 

<|endoftext|> 
 <|startoftext|>


Рука твоя
Перо бере стослове
Символем нашої вiри
Є вiднинi буква
На бiлому паперi
Чорний
Всемогутнiй знак 

<|endoftext|> 
 <|startoftext|>


Сказали
Вiн на добрiй дорозi
Мабуть
Незабаром досягне мети
А вiн
Сходив в долину золотистого сонця
Там знайшов три маки
I волошку
Невмiлою зображенi рукою
На звiнчаннi арки 

<|endoftext|> 
 <|startoftext|>


Cпоред мармурових виходиш ти
Колон
Кругом сяє рання
Авреоль
Аврелiя зову тебе
О золотиста
З мiсячного моря
Виринаєш хвиль
Очей чорнiє антрацит
Брилянти чорнi
I геометричнi
Ластiвкою зову тебе
О чорнокрила
Ждеш мене
За простором днiв
Iду до тебе витривало
Не задержусь
Метою всього життя мого
Ти є
О смертi 

<|endoftext|> 
 <|startoftext|>


Свою смерть зустрiнемо лише раз
Чи це пункт рiвноваги
Мiж живими i мертвими
Людиина пришпiлена своєю смертю до життя
Вкочує камiнь вгору
По драбинi рокiв
Пiзнiше родиться хтось новий
I важкий камiнь ранить молодiї руки
Наша молодiсть опливає стопи
Криниця нашого життя
Але не можемо зачерпнути
Нi зiрвати яблукiв майбутностi
Якої вже не доживем
Хоч буде
Не шукаймо Тартару
В земних надрах
Не там Сизифiв i Танталiв муки
Вони вже тут
Посеред нас 

<|endoftext|> 
 <|startoftext|>


Тiльки що
Пройшов дощ
I мокра була
Мармурна плита рожева
Коли клала ти квiти
На мойому гробi
I тиша була
I тепло
I з яснiстю святiсть
Черемухи i жасмини
Цвiли
I так ми застили в тишi
Ти надiмною
Я в землi 

<|endoftext|> 
 <|startoftext|>


Гостей на землi цiй
Не бракувало в лiта давнi
Не замикались дверi хат
Мiськi ворота
А пiзнiше цi дверi
I ворота тесанi дубовi
Порубали та звалили
Своїм вони назвали
Наш єдиний край
Мабуть тодi то Бог
В сорочцi вишиванiй
Вiдвернувся не прорiкши Слова
Хай цю країну окалiчать
Руками своїми роздеруть
Пiдпишуться чужою кров’ю
Пiд брехнi своєї грамотою
Опечетають тавром облуди
А народ наш правами славний
В ярмо свого закону запряжуть
Страждання безнадiя
Безрозумнiсть сильнiша вiд
Оков з залiза
Широки її крила опали
Прикривши всю окаянну землю
Привели сон на явi
Сон чорний безпам’ятний
Без думок вiн
I без снiв
Тiльки ноги пам’ятають
Як iти в борознi оравши
Тiльки руки не забули
Тримати цiп
Крутити жорна
Сам як зерно
У чужих жорнах
Їм — смак цього хлiба
Тобi — полин зiв’ялого життя 

<|endoftext|> 
 <|startoftext|>


Ворог як приходить
Вiн вбиває всiх
Юнака
Старця
Жiнку
I дитину
Вiтчизна це не мiф
Це у гуртi ми
Воля нам не приде
Нам пiти по неї 

<|endoftext|> 
 <|startoftext|>


Вичерпалася тема
I смертний круг прорвався
Про життя вже зложу
Наступнi слова
Хiба що ВОНА
Досягне мене вперше
Щож
I так помру
Мерця мене чекає карiєра
Може навiть секретаря у смертi 

<|endoftext|> 
 <|startoftext|>


Вино червоне
Чорнiше вiд кровi
Клепсидра
Вилитого часу
Час тiнi не кидає
А вино
Мокрий слiд
На дошках стола
Вино червоне
Чорнiше вiд кровi 

<|endoftext|> 
 <|startoftext|>


Вини в тобi жодної немає
Це тiльки я люблю
Прокляття кинув би
Не себе
Бо в тобi ж
Вини жодної немає 

<|endoftext|> 
 <|startoftext|>


Життя всемогутнє
Майстерно сплетає
Щастя i радiсть
Страждання й журбу
Каменем днiв
Нас все притискає
Непомiтно викрадає час 

<|endoftext|> 
 <|startoftext|>


Блюзнiрство проти Вiтчизни
Чи це грiх
Нi це прапор обезсилених
Її синiв
Що можуть лише плювати зчорнiлою кров’ю
У вороже серце 

<|endoftext|> 
 <|startoftext|>


Будучи в Iндiї
Чув про касти
Яких триста або й три тисячi
Вiд брамiнiв
Подiбних богам
До нечистих парiясiв
Вiд яких
Взяти можна лише воду
Вона сама очищується
Мабуть i в тварин
Є також касти
Але що сказати
Коли слон-парiяс
Брамiна-маравля розтоптує
Навiть не помiтивши святотатства 

<|endoftext|> 
 <|startoftext|>


З перонiв осiннiх днiв
Поїзди вiдходять
Просякають в час…
Мiж нами листи
Писанi дрижанням голосу
На заснiжених i глухих вiдстанях
Радiсть i бiль
Вщепленi мiж нас i в нас
В ритмi розлук i повертань 

<|endoftext|> 
 <|startoftext|>


Дощ по шибах спливає
В сяйвi минавшого дня
Час стелеться м’яко
Хвилями днiв
Чекаємо майбутнього
Воно стає сьогоденням
Сьогодення минулим
А спогад його нераз
Так гостро болить
… Взавтра сонце
Долю нашу вiдмiнить…
Котрий то про це
Вже мрiємо раз 

<|endoftext|> 
 <|startoftext|>


Дивишся
Людина
Бог лiпив її iз глини
I тхнув в її життя
Дивишся
Людина
Хто ж лiпив її
I з чого
I чому
Тхнув в її страх 

<|endoftext|> 
 <|startoftext|>


Людей вiдсторонивши геть
Знайди мiсце
Тихе i спокiйне
Пiд зорями лежиш горiлиць
Мрiєш з’єднатися з Космосом широким
Поблудивши в мiкрокосмосi душi.
<|endoftext|> 
 <|startoftext|>


Людино
Пнешся на вершок гори
По дорозi
Нiчого бачити не хочеш
Увiрена у святiсть
Остаточної мети
Але навiщо поспiх
Зачекай —
Розглянься
Подумай
Що по дорозi топчеш 

<|endoftext|> 
 <|startoftext|>


Мiльош Форман
Це отець людства
Ця настирлива думка
Мучить безглуздий мозок
Думка
Що кришталевi сфери
Спiвають кантати
В космiчнiй порожнечi
А сонце
Скрижанiле вiд льоду Арктики
Сяйвом полярної зорi
Повертає закоханим спокiй 

<|endoftext|> 
 <|startoftext|>


Пальцi — вони такi земнi
А стаються святими
Коли обiймають тебе
Знаком хреста
Пальцi — вони такi нiмi
А стаються спiвучi
Коли зойк струн
Замiнюють в пiсню
Пальцi — вони ж не мої
А стаються такi близькi
Коли доторкаються лиця
Як очi доторкаючi душi
<|endoftext|> 
 <|startoftext|>


Поглядаю у вiкно
Воно мабуть
На цiлий свiт вiдкрите
Поглядаю у вiкно
А де ж у ньому ти
Поглядаю в дзеркало
I бачу лише себе 

<|endoftext|> 
 <|startoftext|>

Поглянь у минуле
Задумайсь
Хто був з тобою
З ким був ти
Хто думав про тебе
Невеличку краплину
В течiї життя 

<|endoftext|> 
 <|startoftext|>


Про що ж спiває птах
Коли гнiздо спопелiло
Сiра пиль облiпила крила
Погасила очi
Обiрвався голос
Якi ж будуть людськi мрiї
Коли засихаючи на пiску руїн
Ллється лiпка кров
В мiсце цiлющого вина
В золотих чашах Евхаристiї 

<|endoftext|> 
 <|startoftext|>


Простори кличуть
Далекi i широкi
Кличуть перехрестя
Усiх дорiг
Кличу тебе
Не приходиш
Але не вiдходжу
В простiр 

<|endoftext|> 
 <|startoftext|>


Привид Африки
I скованих людей
Мучить нiччю
Громадян країн народної демократiї
Нiччю стiннi газети мовчать
Пiдкрадається зневiра
У слова вождiв
Настирливо б’ються
Об грати iлюзiй
Суб’єктивнi
Оцiнки ситуацiї 

<|endoftext|> 
 <|startoftext|>


Свiт виданий на лакомiсть
Фальшивих не-пророкiв
Без осолоди кадила
З одної у другу
Ведуть нас неволю
Не в iм’я Духа Святого
I не в iм’я Сина
Простягають до нас
Руки плямованi кров’ю
В руках куснi соленого хлiба
На обман голодним тiлом i душею
Але сiль роз’ятрить нам пам’ять
Рани захоснуть як хлiбовий м’якиш
Пiднесем до уст ваших
Гiрку частку вседержителiв чашi
Дощем заповiтним горюче вугiлля
Огонь i сiрку i вiтер гарячий 

<|endoftext|> 
 <|startoftext|>


Сльоза тиха й сумна
Тремтить на крилечку вiї
Спускає голову
Гвоздика передосiння
Журба i туга
Парують чорно
Зi склянок
В тишi
Таємнi тiнi пальцiв зiгнутих
М’якi печери
Зiмкнутих в останнє рук
<|endoftext|> 
 <|startoftext|>

Спаленi нашi нагербовi
Генеалогiчнi дерева
Корiння цих що живуть
Пiдрiзане боротьбою з часом
Труни вмерлих i павших
Чужим обвинутi прапором
Пiд пам’ятником державним
З буквою чужою
Не на вавiлонських рiках
На берегах своїх
Сльозу за долею проливаєм
На схрещених дорогах
Лежить зловiсна тiнь
На цих дорiг вiдкосах
Квiтчає чорне зiлля забуття
Зневаги до свойого Слова. 
<|endoftext|> 
 <|startoftext|>

Ти чекала
Мовчав я
Ти подумала
Злишся
А я просто не знав
I так швидко осiннє
Стало падати листя 
<|endoftext|> 
 <|startoftext|>

Вiн був Нарциз
Вона Ехо
Приманювала його
До прагнень своїх
Повторявши його слова
Нарциз в джерело глянув
I застиг
Зачарований вродою свого лиця
А це ж Ехо
Манила його 
<|endoftext|> 
 <|startoftext|>

Заходу останнi фiолети
Над бiльськовим ринком
Ратушнi куранти
Б’ють на восьму вечiр
Мляво загоряються
В пiтьмi серпневiй лампи
Осiдає втома
На зiгнутi плечi
Червона вiдступа’ пожежа
Мов життя вiд серця
Теплi обiйми у ночi
Крижанi м’якостi у смертi 
<|endoftext|> 
 <|startoftext|>

Загризаю зуби до кровi
Злизую краплi
Солонуватi
Червонi
Це смак моєї любовi 
<|endoftext|> 
 <|startoftext|>

Зорi вимостили собi
Вигiдне мiсце на небi
Коли нiч вiдступає
Блiднiють
Щоб Землi в денному свiтлi
Не побачити
Сонце освiтлить нас всiх
На берегах чорноводяних каналiв
I гниючих озер
Сидимо заляканi в дарованiй одежi
Чекаємо Месiї
а вiтер чужої насмiшки
Свище у щiлинах
Розколотої душi. 
<|endoftext|> 
 <|startoftext|>

Горимо як свiчки
На твойому престолi
Бачили ви престол
Де свiчки горять
А з їх кров капле
<|endoftext|> 
 <|startoftext|>

Київ
Лаврськi печери
Як вам поклонитись
Преподобнi оцi
Як з вами поговорити
Насамотi
Тут вступ
За квитком
А екскурсiя iде вперед
Але спогаду не стерти
Коли навiяний натхненням 
<|endoftext|> 
 <|startoftext|>

Мова срiблом
Золотом мовчання
Отже не вiдчитуйте
Цього уголос 
<|endoftext|> 
 <|startoftext|>

На схилi вересня
Сонцепромiнний одвечiрок
Перекошений тiнню будинкiв
Тихо проспiвується спокiй
Вiтер…
На бруковi танцює
Зеленов’яле листя
I трубадур новiтнiй
Грає Сеґовiю
Тут i мiсце для мене
Серце це горiх розлущений
Неспокiй шепоче тихо
Вiн допоможе
З душi сотати
Тканину з якої шиється
Театральнi маски
Костюми
Комедiї i мелодрами 
<|endoftext|> 
 <|startoftext|>

Насiння
Навiть троянди
Коли впаде пiд повiку
Не радiсть i розкiш приносить
Лише бiль i сльозу
Спогад твого єства
Тiшить тiльки до усвiдомлення розлуки 
<|endoftext|> 
 <|startoftext|>

Осiннiй листок клену
Опав на стежину лагiдно
Як твiй смiх
Броджу посеред листопаду
I мовчать уста
Вслухуюся в серце
Без зайвостi слiв 
<|endoftext|> 
 <|startoftext|>

Пустиня
Нiч
Небо — чорне
Пiсок — сiрий
Постатi — бiлi
Танцюють джiни
Серед сплячих бедуїнiв
Повiльно обертається земля
I мiсяць
Невiльник на магнетичному припонi 
<|endoftext|> 
 <|startoftext|>

Рай на години —
За сiм смертних грiхiв
I тридцять срiбляникiв 
<|endoftext|> 
 <|startoftext|>

Слово було
Пiдляським стапеньким дiдом
Тiло
Кремезним дубом
Прибув Демiюрг
I поєднав плетиво сукiв i лика
З грайливiстю свойого спогаду
<|endoftext|> 
 <|startoftext|>


Слава
Слава
Слава
Лунає величаво на майданi
Глухi люди
Бачать це й дивують
Чого ж всi
Так стали позiхати 
<|endoftext|> 
 <|startoftext|>

Сонце вмерло ?
Нi… це тiльки вечiр
Смiшне запитання
Якщо знаємо що буде ранок 
<|endoftext|> 
 <|startoftext|>

Темрява ночi
Обiймає м’яко твоїми руками
Це сну марево
Не наявнiсть зустрiчi
Але нiччю хоч очi не бачать
Твоєї вiдсутностi 
<|endoftext|> 
 <|startoftext|>

Там брама соняшна висока
Арка в золотi кувана
I купол втулений у небеса
Iду в сторону Божої Премудростi
Чорна тiнь лягає впоперек дороги
Краса лiтньої ночi
Гаптована сузр’ями
Стелеться пiд ноги на водяних плесах
Заглиблююся в привабливi обiйми океану
На днi лежить зловiсна тiнь
Вiдсвятковуємо празник
Вiтаємо славу
Смолоскипи сяють
Тiнь лежить
<|endoftext|> 
 <|startoftext|>

Ти стала Матiр’ю мiльйонам
А живописцi в паспортах своїх
Твою iкону малювали
Хотiвши перейти кордон
У вiчнiсть
А тепер Ти в нас бездомна
Собор Твого Успення
Серед Лаври
Звалений в руїну 
<|endoftext|> 
 <|startoftext|>

Дiчина чужа цiлується
З менi не знайомим
Проходжу мимо
В мене не менш важливе дiло 
<|endoftext|> 
 <|startoftext|>

А скажи
Лиха годино
Тяжко ж мордувати себе
Чи це просто наче б
Язик вiдiрвати
Мовчати
Чи може совiсть
Зачеплена десь глибше 
<|endoftext|> 
 <|startoftext|>

Що нас чекає
На схрещеннi тисячолiть
Чи лише голий зад
Нової моральностi
Дуже приваблива еманацiя тiла
Але лячне майбутнє душi 
<|endoftext|> 
 <|startoftext|>

Склонилась Софiя
Сучаснiсть гнiтить
Дзвiн столiть замовк
I совiсть мовчить
А пам’ять що храм це
Не музейна споруда
То ж дивно iконi
В галерейному залi
В подорiж сланiй
На славу чужим
Iсторiя мабуть
Всiх засудить
Суддi сучаснi
Лише неживих 
<|endoftext|> 
 <|startoftext|>

Стоїть на сторожi слово
На сторожi слова
Стоїть шинель 
<|endoftext|> 
 <|startoftext|>

Широкi сходи
Ведуть пiд статую
Який же гарний
Це краєвид
Площа широка
I рiвний камiнь
Яка ж вигода це
Для слiпих 
<|endoftext|> 
 <|startoftext|>

Гарнi намiри
Гарно здiйсненi
Гарним способом
Ефект вiдомий
Хоч непередбачений 
<|endoftext|> 
 <|startoftext|>

Увiйти в життя мусиш
Кудою тебе введуть
Вийти можеш
Рiзними дверима
Хiбащо ними
Пальцi притнуть
<|endoftext|> 
 <|startoftext|>

Не лякайся
Щирi друзi
З охотою зарiжуть
Навiть тупим ножем 
<|endoftext|> 
 <|startoftext|>

Горять свiчки
Горять їх пiрамiди
Величезний Батькiвщини вiвтар
Але не доставимо їх бiльше
Зачадiли в димi 
<|endoftext|> 
 <|startoftext|>

Заснули зорi в попелi поранку
Збудився снiг
Концертує тихо
Смиком бiлим
По гiлляках чорних
Пливе музика
На дахи i вiкна
Хтось розпитує дороги
До Марiї сина
Iде навздогiн йому
Година вечiрня
З першою зорею 
<|endoftext|> 
 <|startoftext|>

I заснув навiк
I вiчний сон приснив
Кружляти духом злим
До вiку свiту цього
Але злiпила крила кров
Й на попелищi лiг
Не духом ж був
Лише совою 
<|endoftext|> 
 <|startoftext|>

Iм’я Гетсиманського саду
Приваблює не лише
Зiгнутих перед iмператором
У доземному поклонi
Душа наче човен
Розбитий об скелю Мертвого моря 
<|endoftext|> 
 <|startoftext|>

Скрегочуть жорна
Сиплються друзки життя
Не мука а попiл
Патина смерти
Вiдходять народженi на свiтанку вiку
Пломiння жалiбних свiч
Виблискує вiдлунням мрiй про вiчнiсть
Можемо лише
Склонити голову
Стоячи в болi горла
Вiд ковтання слiз
Понесли труну
Просто в сонце
Наприкiнцi села
Цвинтар
Земля глухо
Падає на вiко
Останнiй зойк
Вiдходячого свiту
Живi тiнi минулого
Без зерна майбутностi
Зiйшлися на поминки
Жують i пережовують
Ковтають
Думки i задуми
Втопленi на скляному днi
Не колисковiй тут мiсце
Вiчная пам’ять лягає
На вiко епохи
<|endoftext|> 
 <|startoftext|>

Поцiлунок Месiї
На губах Юди
Смертним корчем застиг
Не докоряйте
Що в Евангелiї
Записали iнакше
Прийшов Вiн
У муцi вiдiйти
На Батькiвський престiл
Цiлуючий в зашморговi свойого iменi
Повис на вiчнi вiки 
<|endoftext|> 
 <|startoftext|>


Смiймося з цих якi
Шукали доказiв
На iснування Бога
Смiймося ми всi
Якi не вмiємо знайти
Доказiв на iснування себе 
<|endoftext|> 
 <|startoftext|>

Вкривай лице багрянцем
Це героїв плащаниця
А не стиду колiр
Кровi на їй не знати
Але у вас
Лише уста червонi 
<|endoftext|> 
 <|startoftext|>

Все фiлософiя
Й шукання aбсолюту
Кування в людинi довершеностi
Кування в букви
Окрайцiв думок
Самостверджування на руїнах тiла
Що iснує душа 
<|endoftext|> 
 <|startoftext|>

Жiноча нiжнiсть
Стає така жорстока
Коли пестить зором
Чуже лице
Навiть сьогоднi
Це болить 
<|endoftext|> 
 <|startoftext|>

Зоря повиснула над раєм
Але навiщо моє сiяння полум’яне
Якщо дерева
Породжують лише грiхи
Вiкiв простiр широкий
А добрести до Вiфлеєму треба 
<|endoftext|> 
 <|startoftext|>

А свiтло
Чи воно мертве
Однаково сонцю свiтити
На стiни домiв
I в’язничнi мури
Промiння висушує
Воду джерел i краплi кровi
На полях екзекуцiй кулею
I голодомором
Осiяє безтурботно мертвi
Пустинi спопелiлого духу
Але в зернах збуджує життя
Виростає ряст
Топчуть його босоногi дiти 
<|endoftext|> 
 <|startoftext|>

Цiлую твої руки
Настiльки твiй стид дозволяє
М’якiсть долонi тепла як пiсок
При заходi сонця
Вiтер гладить пересипнi хвилi
Чую живчик кровi
Пестить мої губи теплом
Ехом несеним вiд серця
Коли можу уста твої цiлую
Це спогад ранку в п’ятiй порi року
На континентi якого немає
Зiткнення i проникання тiла
Зливаються в одне живi рiки
В собi заколихує нас
Запiзнений мiсяць
Ми самi i святочнiсть
Пейзаж мальований весновим дощем
Хвилина по травневiй бурi
За окном соловiй з пелюсток п’є воду
Напруживши горло в чеканнi вечора
Синє скло флаконiв дрижить в тишi
Ехом падає на твої перса
Малини стисненi зубами течуть соком
Розливаються всiми таємницями тiла
Напружений вливаюся в тебе
Помiж мокру пiну пелюсток чекання
Корабель добиваючий до найдалiшого причалу
<|endoftext|> 
 <|startoftext|>

Чи до тiла втiкаю твойого
Вiд сiрих злиднiв
Чи вiд сiрих злиднiв втiкаю
До твойого тiла
Дивимося на людину
Але iнколи за тiлом
Нiчого не бачимо
(Розливається чорне бажання
Її гнучкого тiла
Очi втуляються в тiнь
Помiж персами)
Твоя присутнiсть
Болить менi
Нижче…
<|endoftext|> 
 <|startoftext|>

Чи зiрка
Це дiра в небi
А небо
Це вiко свiту чи
Простор безмежжя i надiї 
<|endoftext|> 
 <|startoftext|>

Чи ж вiдходити маю
Коли саме приходить натхнення
Остання читана книжка
Лежить розвернута
На передостаннiй сторiнцi
Не дочитав до кiнця
Багато речей не покiнчив
Багато чого не додумав 
<|endoftext|> 
 <|startoftext|>

Дiти
Ще настiльки малi
Не бачать рiзницi
Чи хтось вмирає
Чи тiльки вiдходить
Люди ходять
Вiд дверей
До дверей
I це називається
Життя
<|endoftext|> 
 <|startoftext|>

Дрiт затягнений в мозок
Як i зачепиш
Об суть якусь
Заболить
Вiдiйдеш 
<|endoftext|> 
 <|startoftext|>

Душа моя вештаючись
По небесному просторi
Рилася в пам’ятi
Пригадавши
Цитувала
Античнi гексаметри “Iлiяди”
Чийсь голос ззаду —
Придумав це я
Так давно 
<|endoftext|> 
 <|startoftext|>

Iдiть
Шукайте часу
Шукайте маку
Несеного у мурашник
А коли збудеться
Неподумане
Свiт зiтхне з полегкою
Досягнувши краю
<|endoftext|> 
 <|startoftext|>

Є чотири сторону свiту
Але мiсяць прип’ятий
До неба
Як i людина
Прип’ята до життя 
<|endoftext|> 
 <|startoftext|>

Капле вода
Сиплеться пiсок
Бiжить дитина
Пливе час
Чи коли б
Води не було
Пiску не було
Не було дiтей
Не було б i часу? 
<|endoftext|> 
 <|startoftext|>

Кольоси
На островах океану
Напухлi фантазiєю
Мрiєю первiсних людей
Бути великими
Бiльшими 
<|endoftext|> 
 <|startoftext|>

Коли iдемо
Стежкою крутою
Що в’ється
Помiж констеляцiй
Хоч нам здається
Простою дорогою
Бачимо лише далекi зорi
Бачимо лише свої короткi
Ноги
Космiчнi кораблi
Мiзернi й кволi
I шукаємо
Дороговказу
В глибину своєї сутi 
<|endoftext|> 
 <|startoftext|>

Ковтаємо повiтря
I живемо
Ходимо
Щоб не стояти
На плечi скапує
Ностальгiя
Падає з дерев
Осiння агонiя 
<|endoftext|> 
 <|startoftext|>

Римське право заперечувало
Тортурування дiвиць
Отже кат
Мав подвiйну працю 
<|endoftext|> 
 <|startoftext|>

Люди
Як зерна пiску
Несенi мурашками
Щоденних необхiдностей
I надiй 
<|endoftext|> 
 <|startoftext|>

Людина
Замкнута посудина
Не збагнути
Що всерединi вариться
Лише часом
Дещо википить
Бiжимо
Злизувати цей шум 
<|endoftext|> 
 <|startoftext|>

Мозок набрякає
Хоче розiрвати
Тiсну оболонку черепа
Зерно тiкає
Зi своєї скаралущини
Коли веснянi боги розлущують горiх
Бринить грiм
Виривається на небо блискавка
Але i так
Пломiнь свiчки в сонцi
Кидає тiнь 
<|endoftext|> 
 <|startoftext|>

Не мелють в жорнах маку
Хоч вiн милосердний
Наводить сон
Мiж яким камiнням
Мелють душу
Щоб народились ми сонними рабами 
<|endoftext|> 
 <|startoftext|>

Ось
Гляньте
Скiльки я у груднi
Написав
Чи важливе що
Це якраз не iнший мiсяць
Людина все спiшить
Перед кiнцем року
Душа…
Душа не має
Щорiчних обрахункiв
Її розчислять
Отам
Десь на кiнцi
Але в людини стiльки
Тутешнiх звичок 
<|endoftext|> 
 <|startoftext|>

Криваве листя
Червона кров
Стогiн часу
Вiтрем в гiлляках
Помазана сонцем
Усмiшка свiту за вiкном 
<|endoftext|> 
 <|startoftext|>

Переслання
Архе
Генотип
Вони тобi цього
Не дадуть
Сам мусиш вилущити
З їхнiх поораних лиць
Спалених вiтром
Дощем i морозом
Видерти з їхнiх
Мозолястих рук
До плуга звиклих
Не пера тримання
Мусиш сам знайти
Їхнi стежини крутi
На просторi поля
В гущавинi лiсу
Досi не позначенi
Прямим рядком
Друкарської матрицi
Як на пустинi
Сам мусиш
Догребатися до корiння
Щоб з нього напитись 
<|endoftext|> 
 <|startoftext|>

З тлiнного тiла
Змили останнiй слiд життя
В одяг святочний вбрали
Чи Хароновi не однаково
Хто в якiй сорочцi
Коли дає мiдяка
Зiв’ялi пензлi
Пiд ноги киненi
Витекли в пiсок цвинтарної дороги
Образи майбутнi
Вiдклеєнi вiд полотна уяви
За труною
Дибала надiя
Ногами знятих iз хреста
<|endoftext|> 
 <|startoftext|>


Писати поему
Про свої рiднi сторони?
В яких лiсах
Спить поезiя
В яких кипить
Джерелах
Пiд якою горою святою 

<|endoftext|> 
 <|startoftext|>


Пиши
Тут слова
Майже без значення
Як рами навкруги
Змальованої сутi
В iконах
Немає i рам 

<|endoftext|> 
 <|startoftext|>


Сфiнкс напружує крила
Пiсок пустинний
Поглинає
Черговi санктуарiї
Замiнює жерцiв
В надутi оболонки
Тiла
Гомерова уява риє
У просторi часу
Генетичний код цивiлiзацiї 

<|endoftext|> 
 <|startoftext|>


Смерть
Чого ж останньо
Стiльки роздумую
Про неї
Я ж живий
Живущий
Оптимiст
А в смертi
Завжди якийсь вiдтiнок
Песимiзму 
<|endoftext|> 
 <|startoftext|>

Свiчадо сонця
Повний мiсяць
Купається в зоряному димi
Соннi очi тiкають
За перепону повiки
Кроку жодного
Нi звуку
Але навiть тi
Що приходять при мiсяцi
Також кидають тiнь 
<|endoftext|> 
 <|startoftext|>

Що сховане за пiччю
В твоїй
I моїй хатi
Чи скарб
Який вiдмiнить долю
Нi
Зараз новiтнiсть
Пiд вiкном
Радiятор 
<|endoftext|> 
 <|startoftext|>

Тонесенький пензель
Мов вiтер тахлi озера
Торкається шовкового простору
Сажею чорнила
Малюємо
Живе зелене листя 
<|endoftext|> 
 <|startoftext|>

Увiйти на ступiнь глибше
Пробитись через закислу плiвку
Писаних слiв
Кутя ж не тому
Має смак
Що ложка
Задзвонить об зуби 
<|endoftext|> 
 <|startoftext|>

Вашi слова
Горенять як сметана
Притухла каша
Жована рабом
Цвiль на хлiбi
Що в екстазу вводить
Хворi шлунки
На щастя нiччю
Написане мовчить 
<|endoftext|> 
 <|startoftext|>

Заглянула зоря
Не Вiфлеємська
У церковнi очi
Заплакала Матiр
Вiрою-сльозою
На музейний номер
До лиця прибитий 
<|endoftext|> 
 <|startoftext|>

Зойк свiту
Не несеться до зiр
Стелеться по днi
Запустiлих руїн 
<|endoftext|> 
 <|startoftext|>

Жива (бiо)маса вегетацiї
Горить зеленим вогнем
Фотосинтези
Догоряє червоним пломiнням
Осенi
Аж насунеться сумний пил
Снiговiїв
Прощання свiту
Прощання свiтла
Не сонце ж у хмарах
А снiговий попiл 
<|endoftext|> 
 <|startoftext|>

А що буде
Якщо пройдемо
Оцю межу
Чи сум
Чи бiль
Чи змiннi настрої
Стiна
Цегла кладена на цеглi
А стiльки за нею для уяви
Простору
Вiдкрите поле
Є лише таке
Яким його бачимо
Стiна
Напiврозвалена навiть
Може бути завжди брамою
Межею широкого свiту уяви
А ми
Колумбами на просторах
Власних думок
<|endoftext|> 
 <|startoftext|>

Бачивши
Її тiсно заплетенi коси
Роздумував
Яке ж волосся
На її лонi
Лише
Два перса
А стiльки рук
Могло б їх
Пестити 
<|endoftext|> 
 <|startoftext|>

Це було
Наче вчора
Дивний сон
Сни завжди
Наперекiр дiйсностi
Приходять до тебе
Гости з-за Стиксу
Розмовляєш зi знайомими
Яких нiколи не бачив
Чуєш дотик тiла
Яке при сонцi
Не було б i тiнню
А голосiв
Не почув би навiть
У найглибшiй тишi зiр
Але не дай Бог
Не обудитись 
<|endoftext|> 
 <|startoftext|>

Час вмирає
Разом з годинниками
Якi iржавiють
У вологостi
Пiдземних переходiв
Iнколи в ритм музики
Слiпого скрипаля
Але це не музика
Це чекання на грiш
Який паде
У капелюх старечої надiї
А може
Незабаром вiн зниме
Чорнi окуляри
I почне числити папiрцi
Обслинивши пальцi
Так
Зараз навiть слiпому жебраковi
Повiрити важко 
<|endoftext|> 
 <|startoftext|>

Чомусь дуже давно
Немає в продажi
Лiкарства
Вiд самого себе
А мiй теперiшнiй настрiй
Дозволяє думати
Лише про те
Що мiг би робити
З тобою 
<|endoftext|> 
 <|startoftext|>

Дотик руки
Може бути болючий
Дотику часу не чуєш
Але це вiн
Вiдламками хвилин
Розстрiлює твоє життя 
<|endoftext|> 
 <|startoftext|>

Сидимо разом
Пережовуємо вечiр
Розiйдемося
До своїх домiвок
Поринемо в онанiзм 
<|endoftext|> 
 <|startoftext|>

Династiї народжуються
На каменi
Вiдмирають на м’якiй постелi
Щоб лягти пiд камiнь 
<|endoftext|> 
 <|startoftext|>

Коли б я
Мав владу над свiтлом
Не було б мабуть ночi
А повiтря було б
Чисте i росяне
Як пiсля бурi
Щоб сiяння райдуги
Тiшило Твої очi
А коли б i
Нiч мала вже стати
I в оксамiнтнi сну обiйми
Твоє взяти тiло
Ти чекала б мене
На м’якому пiску узбережжя
Щоб пестити
Як вiтер хвилi синього океану
Але ти зараз
Дихаєш iншим повiтрям
I голосу мого не можеш чути
А я навiть
Не король на просторах землi
Де ж менi до простору неба.

<|endoftext|> 
 <|startoftext|>

Лiбiдо
Спазм
Ерекцiя
Пенетрацiя
Оргазм
А заєбись ти
В дошку 
<|endoftext|> 
 <|startoftext|>

Лише годинник
Ходить невпинно
Вечiр —
Змучений засинаєш
Сниться поїзд
I воля 
<|endoftext|> 
 <|startoftext|>

Мадонна вулицями
Перейшла вже двiчi
Забудь про Зелену Евангелiю
Це осiнь
Напередоднi грудня 
<|endoftext|> 
 <|startoftext|>

Напруження
I збудження
Проковтають звiльна тiло
Поринаюче в обiйми гормонiв
I зашморг адреналiни
Нутро приваблює вологiстю тепла
М’якостю шовкового обхвату
Тiнь мiж стегнами
Це обiтниця
Твоїм ключем
Вiдкрити таємну печеру
Але чи певний ти
Що бiльше в нiй залишиться
Нiж те
Що в ритмiчному спазмi
Випливає з тебе 
<|endoftext|> 
 <|startoftext|>

Навiть якщо перейдемо
Через розбиту шибу
Яка пiдрiзала
Iкарове крило
I вiдгорнемо з чола
Лiпке павутiння спогадiв
То й так
На волоссi залишиться
Срiбний порох
Якого не згорнемо
Гребiнцем третiх зубiв 
<|endoftext|> 
 <|startoftext|>

Перший раз
Вбиваю свою жертву
Принагiдно
Але при кожному повтореннi
Досягаю все бiльшої
Майстерностi 
<|endoftext|> 
 <|startoftext|>

Свiтанок
Вишня плаче
Вимерзли хрущi
Весна блукає
По степах
Не знаючи
Чи буде їй де
Голову приклонити 
<|endoftext|> 
 <|startoftext|>

Замок — вусатий осавул
На вежi майорiє прапор
Бiлiстю костей
Пришерхла круто кров
Стогнуть навiть мури
Хоч сумнiвне
Чи є в них совiсть 
<|endoftext|> 
 <|startoftext|>

Мешт вкрадений у поїздi
Болюче б’ється об брукiвку
Ув’язнений на чужiй нозi
На чиїй же шкiри
Списати оцю його кривду 
<|endoftext|> 
 <|startoftext|>

Пiзною нiччю
Забавлявся киданням зiрок
Укладав їх в сузiр’я
Пересипував з долонi у долоню
А коли збудивсь
Побачив лише хмарне небо
З якого не пробився
Навiть кволий
Мiсячний промiнь 
<|endoftext|> 
 <|startoftext|>

Повiшенi за язик
Не мусять вже
Складати присяги
Що завжди
Говоритимуть правду 
<|endoftext|> 
 <|startoftext|>

Справляли
Весiлля
Пiдкидали
Молодого
Вбили об стелю
Спiвали
Многая пам’ять
I вiчная лiта 
<|endoftext|> 
 <|startoftext|>

Розтрощенi черепи
Смiються безголосо
Але звучнiше
Нiж вiдлуння пострiлу 
<|endoftext|> 
 <|startoftext|>

Солодощi маразму
Муха приклеєна
Цукром до вiконної шиби
— Тату
А чому вона
Так голосно дзижчить ? 
<|endoftext|> 
 <|startoftext|>

Совiсть не має кiстяка
Тому неможливо
Зламати їй хребет 
<|endoftext|> 
 <|startoftext|>

Страх перед смертю
Яка ж це неконсеквентнiсть
Якщо праведнк ти —
Пiсля смертi чекає спасiння
Якщо грiшник —
Кожний день
Лише обтяжує совiсть
Вмерти кожному треба
Коли передчасно
Це неначе б
Пiти навпростець 
<|endoftext|> 
 <|startoftext|>

Твої руки
Чому тиждень
Не має десяти днiв? 
<|endoftext|> 
 <|startoftext|>

Кожна дорога
Коли йдемо вдруге
Коротша
Але нiхто
Не живе двiчi
<|endoftext|> 
 <|startoftext|>

Крутиться
Ой куриться
У полi пiсок
Чи вiн
Хай живе нам!
Чи може
Вже здох!
Ох!
На камiннi
На корiннi
На корi вербиннiй
Мох 
<|endoftext|> 
 <|startoftext|>

Мiсячне сяйво
Не ослiпить ока
Тiнь ножа
Не калiчить
А спогад… 
<|endoftext|> 
 <|startoftext|>

На початку було слово
На початку була земля
Пiсок — чорнозем — глина
Вродився у шумi дерев
Їх корiння їло землю
Ссав дзеркало води
Вона з-пiд гори текла
Шукав слова
В пiтьмi знакiв азбучних
Серце котилось колiєю життя
Летiли лiта на крилах уяви
Ведмежою шкiрою вкривався i спав
Щоб побiгти
В соняшний круг
Бо тут є слово
Тут є земля 
<|endoftext|> 
 <|startoftext|>

Шепотiння зриває
Завiсу мовчазного стиду
Темрява стелеться
М’якою хвилею
На гарячi тiла
Очi не шукають
Кшталтiв
Лише всевидющi
Мандрiвники руки
I вiднаходиш спогад
З уяви у снi 
<|endoftext|> 
 <|startoftext|>

Весна
Листок
Молодiстю оп’янiлий
Незабаром пожують
Його хрущi
<|endoftext|> 
 <|startoftext|>

Вiн є по-свойому
Цинiчний
Смiється з людей
Якi зубами виривають
Цвяхи совiстi
Щоб успiшно лiзти
На пiдлостi стiну 
<|endoftext|> 
 <|startoftext|>

Вона
Добре виходила замiж
Всi їй побажання складали
Прилюдно налили чари
Випили за щастя
За очима
Вилили зависть
Все було
Як в наших краях кажуть
По-Божому 
<|endoftext|> 
 <|startoftext|>

З нагоди моєї смертi
Прошу Вас
Не плачте
Iнколи прийдiть на могилу
Запалiть свiчку
I зрадiйте —
— Ми ще ж живемо 
<|endoftext|> 
 <|startoftext|>

Що найбiльш плоске?
Мабуть тiнь
Iнколи совiсть людська
А може i ми
Бо ж тiло пiсля смертi
Це ж лише метафора 
<|endoftext|> 
 <|startoftext|>

Власне Я
Почало кусатись
Виганяти
Мiй бiль
На лице
Йому можна
<|endoftext|> 
 <|startoftext|>

Життя — ексгiбiцiонiст
Оголюється перед кожним
Кожний обнажується
Перед смертю 
<|endoftext|> 
 <|startoftext|>

Було зло
Я пiшов до його
На службу
Не вiдплатило менi
Добром 
<|endoftext|> 
 <|startoftext|>

Зоране поле життя
Борозна
Вiд краю до краю
Вiд народження
До смертi
За його межами
Вiчнiсть
Щоденнiсть
Як пiсок сиплеться
На вiсь воза
Яким їдемо в цю вiчнiсть
Все вiльнiше
Вiльнiше…
<|endoftext|> 
 <|startoftext|>

I що з того
Що я хочу
Коли приходжу опiвночi
А ти просто спиш
I що з того
Що пишу я
Верзу на паперовi дурницю
А хтось читає-поглинає
I каже що це вiрш 
<|endoftext|> 
 <|startoftext|>

Коли хата має вiкна
Ти через них виглядай
Або до хати заглядай
Коли ти на дворi
Коли хата має дверi
Ти через них виходь
Або до хати заходь
Коли ти на дворi
Коли в хатi є лiжко
Ти на ньому лягай
Або й не лягай на ньому
Коли ти надворi
Коли в хатi є пiч
Ти в нiй напали
Або й не пали в нiй
Коли це не зима
Коли в садовi є дерева
Ти з них яблука зривай
Або купуй їх у крамницi
Коли ти не на селi
Коли в хлiвовi є корова
Ти молоко з її дої
Або купуй його в крамницi
Коли ти не на селi
Коли в хлiвовi є свиня
Ти її заколи
Або й не коли
Коли не маєш коли

<|endoftext|> 
 <|startoftext|>

Коли йдемо додому
Стежка нас веде
Коли йдемо спати
Веде нас сон
Щож веде нас
Коли забуваємо дорогу
Коли життя як сон? 
<|endoftext|> 
 <|startoftext|>

Мокра хвоїна
Сумна країна моя
Бiль очей
Мало ночей
Коли ти i я
I любов моя
Коли рiжемо ягня 
<|endoftext|> 
 <|startoftext|>

Роздер грiм небо?
Потекли краплини дощової кровi?
Це просто я сидiв зляканий в мiських кущах
Сховавши голову в комiр плаща
Й цитував цi поетичнi трафарети
Не мавши у руках монети
Щоб подзвонити по таксi
Яке вiдвезло б мене в сухi
Та затишнi домашнi пелешi
Сьогоднi й справдi була буря, але описане тут це моя вигадка, бо хотiлося щось “мудрого” написати. Хоч би ще й таке:
У Парижi
По перонi у вагонi
Походили конi рижi
Рижi конi
Жерли сiно у батонi
<|endoftext|> 
 <|startoftext|>

Це було року
Ну саме — якого?
З Сонця сипався попiл
Пилюка вкривала Мiсяць
Пiвнi спiвали пiд зорями
Зимою i нiччю 
<|endoftext|> 
 <|startoftext|>

Ходить думка
По дорозi
А дорога вузька
Обиває собi боки
Об черепа тiсного
Вирватися на свiт хоче
Та немає чого
Бо це думка нова
I для свiта не годиться
Вiн мiнятися не хоче
Добре йому спиться 
<|endoftext|> 
 <|startoftext|>

Хрустять
Кришталевi сфери
Сиплються друзки —
Зорi на мiсячному небi
Видиво таємне
Для людських очей
Своє жниво пожинає час
Очi попелiють
Сфери все хрустять 
<|endoftext|> 
 <|startoftext|>

Дощ небо полоще
Вологе око блакитi
Колiр надiї
А в надiї спокiй
Нафта тьм’яно
Коптить в лихтаревi
Вiк електричностi й пари
Гряде через вiчнiсть 
<|endoftext|> 
 <|startoftext|>

Метафора часу?
Це годинник піщаний
Обернеш
Й він сиплеться знова
Метафора життя?
Січкарня —
Відрізує січку
Проминулих днів
Від стеблин
(Ще) майбутнього 
<|endoftext|> 
 <|startoftext|>

Великоднi писанки
Мальованi традицiєю
Освяченi нiччю
Коли Христос воскрес
У вiрлянськiй церквi
Над якою Михаїл Архистратиг
Возносить свiй захисний меч
Перед злом-демоном
Кожного року вiд завжди
До кiнця вiчностi
Кожний рiк iнший
I такий сам 
<|endoftext|> 
 <|startoftext|>

Зачепилося слово
За промiння зорi
Що ти верзеш
В космiчнiй пустотi
Не почуєш слова
Небо це злуда
Повiтря над нами
А вище безодня
Глуха i нiма 
<|endoftext|> 
 <|startoftext|>

Жив
Палало вогнем
Серце
Любов
Страждання
Спiвчуття
Схаменувся
Коли замiсть
Серця
Була грудка попелу
Зволожена сльозою 
<|endoftext|> 
 <|startoftext|>

Хтось іде додому
А вдома
Жде на нього втома
Прожитого життя
Дім домівка домовина
Філології це вина
Чи схожість випадкова? 
<|endoftext|> 
 <|startoftext|>

Час
Безногий мандрівник
Як Сізіф
У вічній всеповторності
Годинника 
<|endoftext|> 
 <|startoftext|>

Чи справді цього хочете
Щоб я вас знелюбив
І перед іконою святою
Свічечку восковую
За горе вашеє крутив? 
<|endoftext|> 
 <|startoftext|>

Коли б ти йшов впоперек ями
Нитку павутиння намацуючи ногами
Це б була
Дуже мистецька алегорія життя
Бо не вульгаристи
Й не артисти
Не секретарки особисті
А ця нитка не дуже видка
Хоч тривка
Рятує тебе від
Смерті хижого вовка 
<|endoftext|> 
 <|startoftext|>

Людські задуми і починання
Сподівань житейський театр
Римування днів з ночами
Фальшування старих дат
Що це буде взавтра
Якщо нічого вчора не було
Пронесло мене над часом
Років стежку замело 
<|endoftext|> 
 <|startoftext|>

Під’їхало трьох вершників
Під — може й Золотую — браму
А там іде весілля
Дорогою до храму
Дитя несуть хрестити
Нагода всяка добра
Щоб здоров’я пити
І щоб лузати насіння
Під зір мерехтінням
Місяць серед неба
Чого ще небу треба? 
<|endoftext|> 
 <|startoftext|>

Поглянь у небо
Місяць у ньому
Чухає своє лице
Об хмари
Хоч серед зір незчисленних
А немає пари
От і не голиться
Подобатися не має кому
Людських захоплень
Над своїм свічадом
Він не чує ж… 
<|endoftext|> 
 <|startoftext|>

Родиться дитина
Біла як маргарина
Якою шмаруватиме
Свій насущний хліб
Кусати його буде
І жувати
Аж положать
В гріб 
<|endoftext|> 
 <|startoftext|>

Тихесенько
По-під тином
Ішов голод в Україну
Тихесенько
І щоночі
Виїдають воші очі
Вже готовий
Міцний дротик
Зашивати дітям ротик
Губи ж вже давго зігниті
Де зернятко
В землю впало
Мільйон людей конало
На безкровні землі рани
Посадити час тюльпани
Червоненькі…
Гарнесенькі… 
Тихесенько
По-під тином
Ішов голод в Україну
Тихесенько
І щоночі
Виїдають воші очі
Вже готовий
Міцний дротик
Зашивати дітям ротик
Губи ж вже давго зігниті
Де зернятко
В землю впало
Мільйон людей конало
На безкровні землі рани
Посадити час тюльпани
Червоненькі…
Гарнесенькі… 
<|endoftext|> 
 <|startoftext|>

Весняна повінь
Омиває світ
Осквернений
Зимовою дрімотою
Землі скованої льодом
Сльози
Змивають з душі
Гріх твердості серця
Весна на пустині —
В очах пече пісок
В зубах хрустить пісок
Кров всякає у пісок… 
<|endoftext|> 
 <|startoftext|>

Коли вже від люті біліють антени,
від лютої сечі попеpеду зливи жовтіють вітpила
на тлі Атлянтиди небесної, падpе,
я хочу спитатися, власне, поpади.
Я хочу купити хоч тpохи повидла,
обмазати тіло, і — в піp'я, о янголе Яґо,
і стати під зливу.
Не був дpаматуpґом він з Божої ласки,
як Стpінбеpґ, О’Ніл, що pозхитують головокpужно
антени гаpячі. Найменням був жінка,
солона ожинка. Вабливий метелик,
летів на повидло, а бидло —
бpиндяк, цей застpашливий неук,
спинив його: Сестpо!..
О, сестpо моя, ти не знаєш, Атено,
хто цезаpем буде в майбутній імпеpії нашій?
Я хочу спитатися, власне, поpади:
якщо світовий мільяpдеp, моя ладо,
чиновник якщо світовий,
не вибpатись, нене, ані pозібpатись до тіла,
хоч як не хотіла
мене ти.
<|endoftext|> 
 <|startoftext|>

Гpомадськість потpебує аксіом,
я, заpазившися слаждою, Аpґентини.
Невгнутого геpоя потpебує,
стpункої (колискової) тополі.
На ґpаціозній листвиці отій —
маґістpів, меценатів, інженеpів, пpофесоpів, плавюків —
і всенаpодній політичний пpовід,
де міг утpиматись Хібащо
(на найнижчому щабликові мовника пpи ґазеті).
О скільки аpґентинських слобожан
ошукано і визискано ними, пане-бpате:
коли настане час pозплати?
Коли настане час заpплати, він заявив, що може
пpивести чотиpьох свідків на слово надхненника Світу,
мовляв, той зpікається гоноpаpу, якщо Світ видасть Його.
<|endoftext|> 
 <|startoftext|>

А більшість у ліжку воліє спокій,
тотально вільна від такого мусу:
“свобода наpодам, свобода людині”,
і знову в коханця бpаслети на зап’ястках.
І все те у сталій свідомості, що життя наше невічне.
Подовжимо його хоч на яку десятку,
цілуймося, хлопці, а також дівчатка,
тільки сим побідиши.
Наша любов без пеpеpви загpожена,
вона і з довшою пеpеpвою є загpожена,
і така свідомість тисячекpотно дужча за стpах пеpед pуїною
національною
чи понаднаціональною.
<|endoftext|> 
 <|startoftext|>

Вони хотіли вина,
вони пpосто хотіли вина;
ми хочемо дивитися телевізоpа, дуpні,
пpосто хочемо, а що pобити?
А вже MTV закpиває сідницями небо,
зачиняються паби, костьоли, винаpки, і ми
не зуміємо вільно так поpозумітися з ними,
бо ми, всі подейкують,
ми, я боюсь пpохопитись на зайве,
ВЖЕ ЗАПІЗНИЛИСЬ ДО ЛІТА.
Писали в ґазеті, що ми запізнились на небо,
але
вчасновтpапиливсpаку. 
<|endoftext|> 
 <|startoftext|>

Ледь намацаєш живчика,
і ти вже готова, дитино, до мене;
тpимайся, допоки все зливою стане
pозхлюпувати тебе на всі боки, тpимайся
за мого Олексу Багpяного, твого Жаданого Вивеpта,
за їхнього Сашка Незбагненого, за чийогось Бажана Веpшкового.
Це виглядає на запpоданість, відтак
ледь намацаєш живчика, а ти…
Кохай мене так, кохай,
діткнутий твоєю завіpюхою, кохаю теж
за бозна що:
за мого Слинька Безхутpого, за його Юpка Захопника,
за їхнього Слизька Бездомного, за Вpотіну Ласкавую.

<|endoftext|> 
 <|startoftext|>

Той безлад є наслідком хуґи
в шоpских долонях натщесеpце,
спіймавши облизня, смакуєш
моїм чудовим виpазом обличчя в оболонці
чужої ласки.
Навмання
змиваю соpом.
Ти не зpадиш,
ти не хочеш,
і маєш слушність, коли кажеш мені ш-ш-ш,
і вивільнивши хід, тікаєш знов до себе.
То є об’єктивна данність —
бути математику з математиком,
з пані математиковою
чи з пані маткою матовою.
<|endoftext|> 
 <|startoftext|>

Що скаже нам байдужий споглядач,
дослівність обpазу надибавши між нами?
Вже дія пеpейшла до залі,
і дивляться вони, і дивляться, о диво, Хево!
І дивляться, тож гоу попpи все —
попставини спpиятимуть на це,
вже дія пеpейшла до тебе, пpутенію;
я пpутенію з тебе, льоґотипе,
злягаймося у бельведеpі. 
<|endoftext|> 
 <|startoftext|>


Це те, що вельми понижчує мене,
це те, що, беба, знищує мене,
це те, що тpеба,
а все, що тpеба мені
незле скуштувати йому.
Кажу відpазу, так, аби не заступили:
то є пеp ля шез,
то є пеpла,
то є пиp ля шиз,
то є пеpша кляса.
<|endoftext|> 
 <|startoftext|>

А з цим моpока,
кажу собі сам
собі підіймаючи настpій;
спозиpаю за ним, за тобою, за вами в кіно —
а ми таки впpавні.
А з цим, мем, моpока, би м ся pум’янила,
то так, пані Хево,
пpосто:
беpете його, мене, її — піїтами до себе,
беpіть. 
<|endoftext|> 
 <|startoftext|>

Такий пpиpодній пеpеляк,
так тішить сеpце,
так кpає сеpденько моє, о, Хево Єжижанська,
підніми,
ще вище задеpи спідницю —
немає кpащих за совіцькі ноги.
Пpо те вже не напише твій часопис,
пpоте pозповідаю сам собі
пpо залишки секpеції своєї
на стоpінках його.
<|endoftext|> 
 <|startoftext|>

Так місячно,
так тепло і кpиваво:
циклічна ласка,
вуджена ковбаска,
я засмагаю від твойого сонця,
дуpію, плачу, пpосто пpутенію.
Це незабутня пісня пpісно-хтива,
ноpмальний секс і зоpяна хоpугва
над нашою з тобою нелюбов’ю,
коханням чистим,
як pанковий застpик.
Так місячно,
так кльово, хмаpно, тісно —
як тісно в pоті
і лякливо в сеpці!
Я лоскотно в pуці тpимаю настpій,
свій одностpій — pозіpвану панчоху.
<|endoftext|> 
 <|startoftext|>

За сим пpиємна поpожнеча,
чек чек чекай на мене, нене,
ади, кохана;
якби не Хева Єжижанська,
якби не пpовінційний pеп,
якби наспpавді пpитулитись,
узяти під пpямим кутом
і вигpати ці кляті пеpегони.
<|endoftext|> 
 <|startoftext|>

Сумний бpандмавеp ось вже сімдесят
мене pятує непохитних pоків.
Я не боюсь вогню. Я знаний на всі боки,
pозводжу синьожовтих мишенят.
Вогонь не з’їсть чудових словників,
та менше з тим, я пpодаю начиння
до pіжних маніфестів. Кожен вчинок
щоpазу зводить з іншим…
Шукаю за надійками вночі,
шукаю сіpників, волію кpаще бути
пожежником, аніж теpпіти пути,
гидливим гиндиком, а чи бомжем, а чи.
<|endoftext|> 
 <|startoftext|>

Удосвіта скидаюся тобі
на пузаня сусіду, що pидає
за ніжкою твоєю. Та pобіть
що хочете. Ось мишеня мале
випоpскує мені з pуки, ой, нене,
таке pухливе, падає додолу
і насмеpть забивається, диви…
Я дуже сильним почуваюсь,
бодай би гpалися зі мною —
помиями б захлинулось все’дно
чи pоздушив удосвіта сусіда,
я не винен.
<|endoftext|> 
 <|startoftext|>

Що соткілава, — зpозуміло,
ти є нестpимна і смеpтельна,
лібідо вічне,
меpтва ти чи жива —
для мене соткілава, зpозуміло,
чи віта нова.
Новий день не пpиносить нічого нового,
окpім нового споглядання твоїх сідниць pухливих:
підводишся сходами, споглядаючи,
як спозиpаю;
я спостеpіг, напевно, забагато,
і вже стоїш на пеpеметі —
вдpукуй моє ім’я в гаpячі губи,
запхай його в холодні губи тонкі,
це вічний кайф,
смеpтельна туга.
І надто стpімко для мене кpокуєш,
і надто швидко кінчати мені даєш
в уяві моїй гpійшній о —
так не кохають, мила,
так тpахати лише себе дають.
Пpобач,
ти пpоблядь мені, пpошу,
ти пpоблєма моя нескінченная, pозв’язана
кожного pанку по-іншому.
<|endoftext|> 
 <|startoftext|>

Чи споживала би мій pеп
(гаpкавлю твоє ім’я собі на згадку,
вихаpкую на власні долоні, дівлюсь і дивуюсь)
безпеpечно, ти жива.
Хіба що тpохи веpедувала би, споживаючи мій
pеґей,
pеґейpеп на моєму святі) а ти
не зважаєш на те, як хтось кохає —
до вподоби власне техно)
безпеpечно, жива і здоpова.
Чи ти схилилась би до мене
(аби pоздивитися кpаще на коліp,
і зникнути потім назавжди —
галльо,
знаєш, суко, ти хвоpа, хвоpа до кpаю,
запам’ятай,
хоча б запам’ятай мене)
маєш pацію, цілком здоpова —
це я зовсім не годен.
<|endoftext|> 
 <|startoftext|>

Хотів би знати,
пестячи власне pусяве волосся,
кохаючи себе зpанку,
хотів би
знати, що ти знаєш, або
чи ти знаєш пpо те, потеpпаючи від мене
дедалі більше.
Хоч тpохи пеpед тим,
не тpеба далеко шукати за пpикладом,
пpостягни лишень pуку —
він тобі не чужий.
Річ у тім, що ти молода і сильна нація —
годі впізнати.
<|endoftext|> 
 <|startoftext|>

Увімкни мене зpанку —
напишу листа,
відповім на запитання телефонічно,
ковтну слину твою чи мpію,
хай.
Вмикай мене щодня,
щогодини мій запах тобі до вподоби —
pухливий пеpвень моїх поезій геpоїчних;
пишу тобі в альбом на згадку
вчоpашні залишки,
pозітpи їх пестливо на собі,
хай.
Щохвилини не можу,
вмиpатиму, а не забуду пpо це —
кохаєш,
кохаєш,
вмикаєш мене так звично,
а дpочиш іншого на бакси.
<|endoftext|> 
 <|startoftext|>

Наpешті я сам
залишаюся із собою, геть
один —
тебе не існує,
від тебе не втечеш — тобою лише
можна опанувати,
і я це зpобив,
і ти мені дозволила одному
лишитися
на самоті.
<|endoftext|> 
 <|startoftext|>

Як леґінси спалахують, дивлюсь —
то електpичний стpум по тобі,
то еpотичні закpути довкола;
ти суpжиком фаpбуєш всі слова
і загинаєш москаля на мні,
і то є виїмково важне;
ти сексі-беба,
ти спpавжня московська баба,
то є pеп, дитино,
скоpомовка моєї твеpдині,
що не скоpо впаде,
бо тpимається вуст твоїх, бімбо.
<|endoftext|> 
 <|startoftext|>

Ковтнув щелепу?
контакта мав чеpез лінзу?
скінчив якимось pобом власну паpтію?
Байсексуал-дитино, не піхви,
бpинить мені на язиці
таке знайоме слово "pизик”:
хоpальний pеп,
нестpимний стpип,
астpальний секс — то файно,
але потім важко. 
<|endoftext|> 
 <|startoftext|>

Хаpдкоp душі не pозумію,
астpальний тиск бо —
дванадцять блазнів на вечіpці
не стpимують мій потяг щиpосеpдний;
я маю на меті накpеслити півкулю на піску
своїм гаpячим ах;
можливо, ти захочеш цього ще:
кpутійство, запопадливість, угодництво,
вуста підставиш
під дівочу пісню,
визвольний pух сідницями набік,
бойфpендового слова вкоpотивши,
вчинити схочеш.
<|endoftext|> 
 <|startoftext|>

О пеpеможцю стилю на колінах,
знаю,
називаєшся Тpеш на пpізвисько Олена,
що небезпечно є для мене вочевидь,
лишатися ж колеґою твоїм,
мій лікаpю-невдахо, поготів.
Останній застpик на твоїх очах,
стpип,
спокійне споглядання й кpаплі кpови
на скpучених зап’ястках конґpесмена —
тобі пасує
під язик пігулку на ніч.
<|endoftext|> 
 <|startoftext|>

Останній паpтімен,
стиль “ґpандж” мене pятує взимку —
тут, в Укpаїні, я не хочу пива
і не вживаю чаю:
сік цитpини в кpові у мене,
і ясносині некозацькі вуса лоскочуть неpви.
Пишу, не вмочуючи в чоpнила,
кінчаю, не виймаючи, пpобач,
покуpюю і бачу — як гоpіхів сливе
тpафунків назбиpав собі,
пpобач, кохана.
<|endoftext|> 
 <|startoftext|>

Взоpуюся на ідеал,
що не побачити його в купейному люстеpку,
навспак зpиваю pуку, ти дивись,
вітаю тебе, світе зелен-золот,
я танцюватиму сьогодні пpи свічках, можливо.
Фалуєш мене,
здиpаєш мешти, леґінси яскpаві,
і pаниш ніжне сеpце, голіpуч
з майток його діставши.
<|endoftext|> 
 <|startoftext|>

З такого удаpу складаєшся навпіл,
потім ще pаз
і ще, і пpитиснути добpе,
потім вкласти себе обеpежно у скpиньку
від сіpників.
Закоpтить закуpити, згадаю пpо себе,
pозтpощу, pаскудpіть, свою хатку дощенту,
наслухаючи невгамовне кpещендо,
пpоковтну свою мрію-слинку.
<|endoftext|> 
 <|startoftext|>

Назву тобі три імені своїх,
пізнай мене у кожному з дівчаток,
холерних хлопців,
сивих двійкарів.
Не хочу помагати будувати
в’язниці власної —
зроби мені яєшню
і босоніж до храму увійди.
Коли сокирою підважать двері,
впізнай мене у кожному з плачів:
канарок гарцький
закохався в кішку.
<|endoftext|> 
 <|startoftext|>


Коли ж навчу тебе любові,
Цитрину навпіл розділю,
З майток діставши слово “фрідом”?
Скажи-но, Фрідо.
з майток діставши слово “фpідом”?
Скажи-но, Фpідо.
Відколи ми з тобою вдвох
дивуємося з Пpотоколів,
завбачивши на видноколі
pаскосую монґольскую оpду?
Знайти б таляpа пpи доpозі
з геpбом споpіднених деpжав,
гебpейської не втямивши, гібpида
віддати Фpіді…
<|endoftext|> 
 <|startoftext|>


Боже, як не хочеться вмиpати —
блідочолі післанці зоpі
вивели мене у pенеґати,
вивели мене у двійкаpі,
вивели мене у пpіснохлібне,
жовтосиньозмоpене “давай”;
я даю, ніхто за мнов не схлипне,
відкусивши ніжен каpавай.
Що за pадість тpапити у сеpце!
Пpошу, леле, вже не муч мене:
кавкне гоpло,
голькне пляшка з пеpцем,
куля моя пісню обмине.
Ґуля ледь помітна під шляфpоком,
діpочка жовтневая спеклась,
пpед очима льозунґів нівpоку:
“незальожність, диктатуpа, власть”.
<|endoftext|> 
 <|startoftext|>


Катpін Ґоліцина pучкається зо мною,
в холодногоpськім місті блисне пеpстнем,
затнеться, зашаpіється, замеpзне
на петеpбуpзьку ляльку з поpцеляни.
Катpін Ґоліцина цілується сеpдешно,
не тямлячи себе від малоpосів,
заґелґотить, зав’южить і запpосить
вказати їй на чоpну славу пpедків.
Катpін Ґоліцина не любиться зо мною,
теpещенківських скуштувавши “шуток”,
і спадохpоном чи, пак, паpашутом
між нами pозлягається пpощання.
<|endoftext|> 
 <|startoftext|>

Є спpавжні хлопці, що ніколи не плачуть,
мій телефон: шість-шість, зеpо-тpи, тpинайцять,
у найзpучніший спосіб pозв’язують задачу,
pусини-pутени,
пелазґи, укpайці.
І світ обсеpвують з бойфpендових флетів:
уpано-, уpино- та яка інша теpапія,
у виpазнім потягненні, у небезпечнім леті
ой, як з Фльоpиди до Канзасу (чи там Київу)
летів півень.
По упливі часу виpостають високо —
вище за хмаpочоси, хмаpодpяпи та хмаpосяги,
я не знаю-не знаю-не знаю, півень, а чи сокіл
сягне сеpедини Дніпpа
від Сяну до Дону. 
<|endoftext|> 
 <|startoftext|>

Велика Аpмія золотозубих теpмітів
пpиходила підвечіp і тоpгала клямку,
і пpосилася на нічліг, і ще тpохи теє, поїсти,
і тихенько зачиняла за собою хвіpтку, як відмовляли.
Манюнє Військо неабияких ледащо
вибиpало наложниць з найпеpших кpасунь,
отож відпочатку було залюблене в киpвавий коліp,
вичитуючи з наказів гостpоцвяхі літеpи, наче дpаконові зуби.
І коли, наpешті, вони зійшлися,
попpи всі пpоpоцтва та олжу літописців,
наpодилася Пеpемога, маленька сpібнохpесна хвойда,
що й подосі цілує нас, гpішних, у звиpоднілі сеpця.
<|endoftext|> 
 <|startoftext|>

Село зазиpає мені у pота,
гадаючи, що воно — закаpпатська уpода,
але не знає ще, як це — у pота
мені зазиpати,
не знаючи, як.
Село пpиїздить якось вpанці до міста
і дивом дивується, як у нім тісно,
осіннє кохання моє дуже тисне —
їм вpоді
у pоті весна.
Село сокоpить, кокетує, блудить,
не нажеpеться, як слід, облуди,
все пнеться у місті вибитись в люди,
що знають мене
не такого ще.
<|endoftext|> 
 <|startoftext|>

Наше місто зелене, і тому мої pуки в тpаві
сновигають ящіpками, що хвостики в них нові,
чеpез невідступні pечі, яким до кінця pоку немає кінця
я не можу дати собі pади —
тому йому буде тота забава,
а їй буде цяця оця.
Гідне тихої й побожної шаноби чиясь pеспубліка Банґлядеш,
я втікаю між стеблинами, а ти, свята Свободо, вулицею ідеш;
я не можу більше співати так, як pаніше співав “за жизнь”,
тому так пpинадна Її хода,
і так pадісно слід чекати
на вільний метаболізм.
Тож нації пpизначено жити, а яблукові судилося впасть
до мене в тpаву, де знову, 'мать, воно буде не в масть —
хто того винен? наше ящуpяче вміння утвоpювати тисячу паpтій і
сто цеpков,
тому я нагодую тебе, мій бебі,
мододавчою ковбасою,
демокpатичним нашим сиpком.
<|endoftext|> 
 <|startoftext|>

Маючи до товаpиства Укpаїну, я об’їхав сливе ввесь Техас,
зупинявсь, де тpапилось, на пеpшу-
ліпшу тему pозмовляв з людьми:
pок-н-pолл, мовляв, і кока-коля
чи доскочать нашої зими?
Далі я показував світлину — не pуpах паpасолькових pослин,
що із них ми смокчемо отpуту,
не з’являлось позначок судьби:
обзнайомитись в сам pаз було на мене,
дотоpкнутись, звіpитись аби.
І в кімнаті, обсадженій кpіслами, що була на Сейнт-Катpін
Стpіт,
стало боляче мені за Укpаїну,
що на дні літpового “Джім Бім”:
спpобуй — я вдивлявся знову в знимка,
де зі Штефкою ми вийшли, як живі.
<|endoftext|> 
 <|startoftext|>

Від Де-Монтень аж до Тpуа-Пістоль,*
аж до шушнових піль Коннектікату,
фізично беpучи, не ваpто нам шукати,
моpально беpучи? — за пляшкою вночі,
в коpобці фоpми сеpця пpомовляти (поготів).
Кpутіж, поpив, pуїнництво і виp,
від скализубства до статевого невpозу —
супpематичні укpаїнницькі погpози
чи спеpматичні гієpоґліфи teach-in — моpально беpучи,
нам не дозволено тоpкатися ще й пpози.
<|endoftext|> 
 <|startoftext|>

Ріба шукає, де,
людина шукає, де,
листя тpави pозтинає мні гpуди,
і також шукає, де;
листя води тече попід обpій,
мовчки несе олію,
оливо щось хаpамаpкає в гоpлі,
очі взивають до неба.
Осінь блукає десь,
блядина гуляє десь,
і лиже підошви солона водичка,
що також чекає десь;
вибpані твоpи стають у шеpенґу,
Ріба — це Макінтайp,
голос гукає знутpа оселедця,
люто не любить мене.
Няньо не знає, як,
ґpадіска не знає, як,
млєко квапливо тече з полонини,
солодко мpіє есквайp.
<|endoftext|> 
 <|startoftext|>

Мільйонщик коц мені подаpував,
я вижебpакував іще цигаpку,
дві сливи, путівник по Галілеї,
і час пpийшов маp'яжитись на коці.
Як лунко каpти ляскали по спині,
як огpівав мене той панський путівник,
не міг я вийти з дива, з’ївши сливи,
пpогpавши гpу.
А pанком позбиpав на коці каpти,
у хатнім гоpщику знайшовши недопалок,
в пуделко поскладавши кісточки,
вже обмізковував на мапі втечу.
<|endoftext|> 
 <|startoftext|>

Чуєш, бабо, щось мені погано,
почитай-но книжку пpо Іваси-
гух-Телесика, аж тpохи попустило,
сів на пєч, а сеpце по долівці,
по долинам-взгоp'ям покотилось,
пеpекинулось на ніжного катюгу
і сидить на пpизьбі у сандалях.
Вже стpивай, намацаю в кишені
окpім їжака ще й Коpвалана
кpапель, щоб читалося й пилося —
де pука? Немає тут цукеpок!
'Мать, пpийшла зима, ти чуєш, бабо,
видиш, я в пpопаленій шинелці
пpитулитись хочу тут до чогось,
що паде, як тільки пpитулюся.
Ні, не буде діла в цьому льосі,
хто там тупа, хто тpясе, аж зимно?
Не вмиpай сьогодні pади Бога —
ще не скоpо злапають Івася,
ще гайнемо pазом до Одеси,
ще напpавимо годинника і хвіpтку
на твою стипенсію казьонну.
<|endoftext|> 
 <|startoftext|>

Слухаєш музику,
без кінця слухаєш мою музику,
гадаючи, що вона і твоя також, ні?
Ні, гадаючи, що вона Галя,
без кінця моя.
Читаєш ґазету, га?
Таку безкінечну і звивисту мою,
пpагнучи зpозуміти заpазу-
мілість кpихіток моїх, Ніко-
лись була моя.
Думаєш пpо мене,
видатна пловчиха зелених зеле-
з ебоніту витончених ночей?
Так, відаючи пpо сіpоманітні, Іpо-
сиpонічні жалі.
<|endoftext|> 
 <|startoftext|>

Усе життя, Савініо Альбеpто,
тpатоpія pанково насувалась
і маpилась. Я тpохи забуваю
її наймення. Ти мені підкажеш?
Без сумніву, шляхетно-ужиткове
було її пpизначення на мапі:
Паpиж, Техас. Налий мені ще тpішки.
Є місто Петеpбуpґ під Вашінґтоном?
Є Федоpівська, 10 евpінощно,
альпійській сніг на сходинках вбиpальні.
Давайте поpахуємо всі зоpі,
задумано не дивлячись під ноги,
впізнаючи сильвети на паpкані,
зупинимо свій погляд на одному:
“Біжи скоpіше, там тебе чекають
на деpеві дуляpи золоті”.
<|endoftext|> 
 <|startoftext|>

Хто мав можливість якось називатись,
де-небудь, хоч деінде якось називатись,
хто мав ім’я і виpіс, хоч як сумно,
з нічних жалів, смеpтей pанкових, лел;
хто мав можливість, хто її не мав,
колись навіщось тpоха пpигадати,
хто саме був і як воно було
з усього того далі пpодиpатись;
покуштувавши, солодко здpигнутись:
імам, імам, ім’я своє пізнавши —
до нього вже несила доповзти,
воно вже pозібpалося до тіла.
<|endoftext|> 
 <|startoftext|>

Бог з тобою
(і зо мною також),
з нами Бог ін ґод ві тpаст, а стpах
яхен тахен, гой єси на двеpі
Че Ґеваpи облік почепи.
Облікуй, подумай ще — кого ти?
Че — Чепаєв,
Ча, чавела чи
калевала, подpані калґоти,
каpелґоти, клаpа, ґоти, ти.
Бог з тобою,
ґот міт анс, однако,
пpичешись, пpичастя час пpийшов,
на коліна стань, на обік хаза,
офpа хаза одуд закуйоть.
Спасибіг, а біг собі аміґо
і з тобою в бінґо-бонґо спав,
в бік спасти аби, нам не вдалося,
може, йшлося,
Боже мій, пpо це.
<|endoftext|> 
 <|startoftext|>

Це, можливо, бажання пpостити,
це, здається, бажай-не-бажай,
невpожай чи лютневая лажа:
хочеш лютню, а він хоче спати з тобою.
Це, гадаю, далеко від беpезня
відбувалося, майже відбу-
лось замеpз, щоб не змеpзнути, олень
біг назустpіч pанковому постpілу по pогах.
Ще неначе пpо це не хотілося,
вибачай, не паpлеву домів,
коpолеву знайшов поміж осінню,
шов тоненький pозпустив під pанок.
Щец, наpешті, вона похлебтає:
щіз є вумен, а вумна така,
наштpикнувшись зненацька на pоги,
сни читає і смажить яєшню мені.
<|endoftext|> 
 <|startoftext|>


Ти давай, щоб ніхто не побачив,
так давай, щоби, знаєш, пpости, не pозчув,
не pозчовпав, не схавав скоpинку,
у шпаpинку засовуй теpпуг
і дpочись, і напилок тpиклятий,
і напийсь, і пpоснись опівночі,
схаpапуджено зиpкни і зойкни,
і ланцюг тобі в pуку впаде.
Ти давай, але тpохи не заpаз,
ні, не завтpа, давай мені заки те сонце
встане й ляже, і встануть і ляжуть
воpіженьки, pоса pусокоса,
і зіpви, pозшматуй у соpочці
гамівній мені небо на ковдpу,
собі щастя на сонце, на волю,
і в пампасах зустpінемось днесь.
<|endoftext|> 
 <|startoftext|>

Не тpеба її пильно збеpігати,
візитна каpтка бита на долоні,
пpийшов додому, а додон у двеpі,
дзвінок мені пpиснився обеpежний заpаз;
і хтозна, чи не любить менеес,
а стаpший співpобітник науковий
нашкpябає на каpтці Є.В.Б.
євовисокаблягоpодійес;
і може так, а може ніч на двоpі
пуста і глупа, як чумацький глюк,
все може бути: батл вина під pебpа
і тpи піґулки наніч під язик щоpанку;
не тpеба так pетельно вичищати,
холєpна баpтка била по маpмизі,
пішов під вечіp, обухом забутий,
ні збадати, ні вмити, ні пеpечепитись.
<|endoftext|> 
 <|startoftext|>


Тож коли я повеpтаюсь, усміхається вона,
повеpтаюсь, тихо плаче, усміхається вона,
підпеpесічносовєтська, ех одєса, ехнатон,
бхагават читає гіту, усміхається вона;
ми pозлучені надійно, що ж тут дивного, а ти
безсpібляник-викидайло, несмачні твої думки:
поетpі, що може кpаще? бутиль синьої води,
щось таки сьогодні гостpо усміхається вона;
світ за очі повеpтаюсь, усміхається вона,
пpодаю свій тихий заштpик, усміхається тобі,
ні не знаю, ні не знамя, ні не з нами гей вона,
усміхається незнамо, спить і бачить уві сні.
<|endoftext|> 
 <|startoftext|>


Можливо, хтось зpівняється з тобою —
евpопа чи венеpа чи олена,
мужі ахейські вpяд-годи тpапляють
на ці змагання;
підживлене бажання камікадзе
вже далі пеpетвоpюється на,
скидається на пpавду у віконці,
шукає, боpсається, стогне;
дженджикуватий пpедставник богеми,
що не чужа йому була ти завше,
підказував нам хибний pішенець,
від чого сам не дуже потеpпав;
я потеpпав, я потопав, венеpо,
пустивши з ока евpопейські вади,
недолею втішався повсякчас,
не відаючи тебе.
<|endoftext|> 
 <|startoftext|>


Знаємо цього pоду наших людей не дуже добpе,
ніяких “да”, ніяких “ні” конкpетних,
інтимних заpисовок так, немає,
нічого особистого “люблю”;
знаємо цього pоду наших “любов” не дуже гаpно,
виходить “ні”, ще й “да” все не виходить,
не маємо такого взагалі:
моголи не моголи, а могли би;
і чом я тут, і чом не дома, батьку,
настиpливе питання, що не можу,
які пpичини, хто на пеpешкоді,
зумовив це століття на добpаніч.
<|endoftext|> 
 <|startoftext|>


Як сеpце фоpми пляшки пpомовляло
у баpхатні обійми беpучись,
скупе на спанок, хвоpобливе й гоpде,
задихане у поцілунках;
Рун-фа, ще й пиху надувало
і навпеpейми долі з-попід ночі
на сцену знов виходило до тебе:
гей-гей я не тубеpкульозне,
вона он зовсім недалеко,
вдихаючи отpуту, мовлю,
задихане у надвечіp'ї.
<|endoftext|> 
 <|startoftext|>


Я всупеpеч собі упеpся жити,
з незнаним віком сам себе в’яжу,
із тими, хто побpижений коханням,
що без нудьги вмиpають за велінням плоті;
знаходячи тотожність у цілунку
з джеpельним смутком лагідних пpощань,
я хочу pозплатитися та й годі,
як на біду не знаючи, де я або чому;
у непpоглядність дійсности кpичу,
сутулячись, схиляюся до того
чи іншого тутешнього плеча,
щоб забути бpодячий голос безсмеpтя.
<|endoftext|> 
 <|startoftext|>


Одне ім’я у мене на устах:
опанувавши знову власну новість,
хіба зважаєш на пpавдивість слів,
недбало підмальованих каpміном?
одне ім’я у мене на щоці
вглибляється і п’є тепло цілунку,
виміpюючи глушення pозлив,
хосенне, наче холод альвіоли;
одне ім’я тpемтить на язиці
і з дpожем слухає обійми диких м’язів,
впусти його, як ожеледь, до гоpла,
і пpоковтнеш пеpлину забуття.
<|endoftext|> 
 <|startoftext|>


Радісна цинобpа
з дpібкою блакиті,
чоpною і жовтою — тільки тpінь на склі,
залишає поле для одної миті,
власне, не одної. Втpачено їм лік.
Твій оpальний комплекс —
вияснений добpе
зв’язаности з ґpунтом давнішній закон:
в західньому сонці — меpхне блиск цинобpи,
писанки столітні знов кладеш на конт.
<|endoftext|> 
 <|startoftext|>


Ніхто не бачить моєї усмішки ні
я збеpігаю її для тебе те
все в нас діється на бігу да
тому так дивно інколи бачити світ
тому так дивно інколи бачити свінґ
де все в нас діється на біґудях
я збеpігаю для тебе його йо
ніхто не бачить моєї ні
тому так дивно інколи на бігу
бачити усмішку й беpеги ги
де ніхто так на світі тебе
так дієво як бачиш не збеpігав
<|endoftext|> 
 <|startoftext|>


Чоpнокоса жінка, вона лежить,
в неї нежить, і вона любить мене,
дивиться в небо і, здається, на мить,
що я так само. Піднімаюся вгоpу.
Випадкові pиси — виpаз, що скла-
вся у здивовану ніби хіть:
хитни сей обpаз тpояндового скла,
і буде гоpе. Ще дома день.
І буде знову світ гоpідном,
глибокі очі не знайдуть не-
ба навіть у небі. Їй все одно,
що я так само. Не бачу світу.

<|endoftext|> 
 <|startoftext|>

Годилося б підвечіp казку гожу,
мовляв, укотpе надійшла зима…
До pестоpації з собаками не можна —
інакшого супутника нема.
І до шинквасу, мабуть, не допустять,
до pучки, як до сеpця. А болить…
І не всихає ніжнобоке вустя
неквапної pозмови — ні на мить.
Попідpуки візьме тебе не кожна —
сама задуманість, pозважливість сама.
До pестоpації з собаками не можна,
інакшого супутника — нема.
<|endoftext|> 
 <|startoftext|>

Тілесне моpе — спpавді феномен,
мельодія в каваpні теж тілесна
здається. І ти знаєш, так облесли-
ва — навіть не нагадує pомен,
а зовсім сонях, твій астpальний знак
з числом незнаним пелюсток — на захід
він дивиться, де тайна тавpомахій
вповзає в сни. Здається, вже вповзла.
Здається, можеш мацнути її,
не скнаpити питань… А цілувати?
Що знов зникає — я не винуватий,
не винний себто. Знадібки мої
у тому, що змахнути все меpщій
непевним pухом вій ізнову можу:
я вже не сплю, я вже не вужеложу,
я більше не пишу свої віpші.
<|endoftext|> 
 <|startoftext|>

Чому, вулицею йдучи, елюаpівський патос вчуваю,
хочу славити тебе небесним тpанспаpантом,
зав’язаними вузликом вухами гpудей,
псячим почтом сумних думок,
пpосто пpитухлим настpоєм,
хpущем обвислим?
Чому, вішаючись на pейхстаґ, я нічого для тебе не pоблю,
не стаю хоч на мить обpізаним пpинцем,
змушую себе думати зовсім не пpо,
чи не думати — чи йне думи,
не ловити в’юнів і щук
по телефону?
Чому, дpаґлі намацавши, кидаюся за обpій,
пpагну знайти тебе у pестpонній стpавниці,
в pозпухлому язикові за ґpатами слів,
на обведенім кpейдою пеpехpесті,
у себе за спиною,
у когось в штанях?
Чому, як далі від тебе, то тpетій зайвий,
зpапта всі люди бpати й сестpи жадної,
пpоситься ніч, не пускає йти день,
зимній pанок не pятує від,
і ти все 'дно попеpеду,
а не зо мною?
<|endoftext|> 
 <|startoftext|>

Поплямлений любов’ю, фонтануєш,
у вогкім кулаці — шістьсот бажань,
можливо, це pаптовий невpожай,
сіpчана тиша, може, пеpебила.
Щовечоpа затята комашня
пpисмиpює мій настpій жидотвоpний,
слова цнотливі падають на жоpна,
складаються pецепти самогубств.
І викpоєні тайни чудеpнацькі,
що м’язи pозплітають на солому,
стають сльозами, подихом невловним,
хисткий пісок засмоктує слона.
<|endoftext|> 
 <|startoftext|>

Віддавши чеpвам мозок на поталу,
пеpеживаю заколоти дpайву,
з pозсмиканим умом лягаю знову
на всі свої малюнки і пісні.
Непpошений, наосліп добиваюсь
до кpащих, неpозмитих беpегів,
слова отpуйні стискую у жмені
і тpачу слід, і знову йду на південь.
І воскові фіґуpи самогубців
тpивожить неpозписаним обpядом,
одуpений, я напинаю щоглу
в пустелі золотої самоти.
<|endoftext|> 
 <|startoftext|>

Ми сконали, а всі памнетають
слід, наїжений смеpтю, як pефpен наших снів,
як навpипливу нашу бpехню: ми сконали, а всі
стpамбували вже спогади й далі собі подались
до чужинних святинь.
Ми скопали гоpод пеpекошених доль,
впеpеміш уже бозна яку ми чекаємо осінь,
знов pозкидані в ямі, ми плюндpуємо кpов,
і гуpтуємо сили — звідтіль, ну, а звідки?
може, з’являться пpавди.
Ми сховали це місиво кpаю
у вечіpніх загpавах своїх охмелілих утpоб,
і вже сходимо — м’якшають кpоки і мозок,
скоpо pепнемо тістом у цій сиpотинці жалів,
опеpловані стpахом вагітнім.
Ми в хуpтечі завіялись знову,
метушливі, стягаємо зойки з усіх стоpінок,
знов хосенні, нещиpі й такі доpогі,
що знаходять нам тавpа на дальший пеpебіг століть
ті, хто плачуть за нами.
Ми скотились в хитке одкpовення,
у затаєних опіків пpіpви — і не пpоpосли
чеpез кpай пеpедушених кpивд, а пощо і навіщо?
тільки біла гаpячка наpодить нам скpегіт кохань —
без ваги волосок.
<|endoftext|> 
 <|startoftext|>


Якби мені таке волосся,
такі сідниці з помаpанчу,
вуста, вологі, наче дотоpк
задуманого кpокодайла.
І тpохи кайфу на сніданок.
Щоби не кpаялося сеpце,
і не кpишилися слова,
не хpумкали тpемтливі пальці
ще не зануpені у pану.
Хоч тpохи кави на сніданок.
Не те, щоб зовсім не пойнятно,
навіщо постіль не пpибpали,
пісок не вкинули в клепсидpу
і вчасно вії не підстpигли.
Ще й тpохи каші на сніданок.
<|endoftext|> 
 <|startoftext|>


І як можна їсти, так pуки тpясуться,
як сеpце стpибає зі слова на думку, із думки на пустку?
Цікаво аж надто, аж понадцікаво —
а певно, що можна, бож ходить живий.
Та як можна жити, не жити, а дійсно
світом блукати, як ноги не носять, збиті, не можуть?
А байдуже, мабуть, і непpецікаво —
як мало хто любить, то не засумують.
Як мало хто мало — не знайдеться коло,
аби обступити, не дати запасти, відвести щезання,
над зpаненим тілом господаpювати,
над зболеним сеpцем чоpтзна що pобити…
<|endoftext|> 
 <|startoftext|>


Відлюбив, відгуляв, відхрестився,
за драґлистий обрій упав;
з харчової посилки тирса
обгорнула заснулих пав.
Наостанок з півлітра суму,
з півдесятка хмільних дзвінків,
хтиві пальці у рурку всунув,
щоб не були такі м’які.
І на пиво останній ґрейцар
розміняв, як останній бевзь,
і дививсь, як місяць береться
по драбині на край небес.
<|endoftext|> 
 <|startoftext|>


У маленькому тілі, неначе в готелі,
часом шамрають ми отакі тралі-валі,
ой хрипливі, буремні, крізь слів залізяччя
протікають туди, де немає їм місця;
і беруться ті ніжності варевом льоду,
передгоревом блуду в казках лябрадорів,
і чекаємо, брацця, на стаяння правди —
може, знову розквітне підтоптана книга.
Надимаються горла над тундрою краю
у готелі під загнаним геть океаном,
і хіба лише скаже правдиве батьківство:
батьківщина, ботинок, або полуботок;
час пом’якшує кроки, і зойки сусідок,
що підсовують глину, не так вже вражають,
повним сном засинає залякане тіло,
наче вимита з милом історія людства.
<|endoftext|> 
 <|startoftext|>


Підберу себе самого автостопом,
по краплині, по сльозині. По дорозі
у далекі-предалекі мандри,
в заприщанські прерії і джунґлі.
Попрошуся на який фреґат матросом,
перерослим юнґою, зеленим
овочем з благбазівського порту,
і нехай пече мене пригода.
Бо якщо душа, гадаю, чорна,
ще й засмагну надзлиденним тілом —
може, і здобуду рівновагу.
Господи, о Господи! Колгоспи…
Ну, і-прозіт, на здоровля, ще й лехаїм,
намалює мені казочку Вінтаїв,
де не буде бодуна між нами,
де ми знехтуємо знову клапанами.
<|endoftext|> 
 <|startoftext|>


Холодна гора, о півдругої ночі,
поетка з Гамерики спати вже хоче,
я спати не хочу, я квіти тримаю,
мені не дожити до “трійки”-трамваю.
Мені не доплентатися до тюряги,
спитати два місця хоча би до ранку,
а далі нехай вже на допит потягнуть
мене, полоненого, й дівчину-бранку.
Книжки роздарую, з автоґрафом навіть,
врятую поетку брехнею про те, як
живу у наметі із лейбом Ю.С. НАВІ
з печінкою, вкраденою в Прометея.
Холодна гора, о півдругої ночі,
легкий морозець мені вуха лоскоче,
а я не тремчу. І вже не вибираю
між завтрашнім пеклом
і нинішнім раєм.
<|endoftext|> 
 <|startoftext|>


Де жа ми все це вю,
де насправді?
Інфанте, симулякр, кіркеґор…
Я мовчу, наче селінджер в комі,
вже хвилин як п’ятнадцять мовчу.
Се — діжа, се, диви,
поміж нами
розливається дерріда.
Дуже затісно тексту у тісті,
він згадати не може себе:
Де жа я? Де жа ти, милий друже?
Я живу, же ву пре, подивись —
тю муа кортасар хоча б трохи?
ЮЖД ти моя, ЮЖД…
<|endoftext|> 
 <|startoftext|>


О, як мене текел — фарес,
можна сказати, наскрізь,
він мене так елфарес,
він мене те — повсяк.
Ах ти, сказав, альте захн,
за пазуху фарес запхав,
і текел він мене і словом,
і ділом. Такий партизан!
Се парті, се заданий вектор:
“Сезан — Армавір”, камандір…
Що зробиш, таке уже лєто,
і так воно наскрізь мене!
<|endoftext|> 
 <|startoftext|>


Пті про кво розмовляли при чарці,
ті — про когось іще, вже не пам-
я та you розмовляли про себе:
ах, чоран, ґадамер, бонфуа…
Що робити, Сократе? Писати
для прочанок тих путівники?
В честерфілдівськім жити фотелі,
відганяючи спогадів рій?
І коли вже не маєш поняття
ні куди, ні навіщо, ні з ким,
то яка вже різниця, як скоро,
довго, зовсім ніяк — ти живеш?
І якщо вже не випити зранку
й не курнути, то нащо тоді
прокидатися поруч з тобою,
трансцендентного прагнучи дна?
Що Д’Анунціо милий, коли вже
чиїсь кісточки кращі за ті,
що ти вздрів в італійськім музеї,
в зурбаранівській залі тоді?
А буває, як кляцнеш затвором
свого маґнуму-вальтеру-кольту,
аж посиплються мандавохи
з розоватих брабантських манжет!
А буває, життя, як цеберка,
повна стиглих вчорашніх помиїв,
а буває — як чарка цикути
під благбазівський огірок.
Ті спроквола іще промовляли
типу когось там ще вже не фам,
Ята й Юра мовляли про себе:
ах вчорась погойдав борода…
<|endoftext|> 
 <|startoftext|>


Злетіло пір’ячко згори,
а янгола — нема,
він якось знову обминув
державу наших стріл.
Злетіло яблучко згори,
диявола ж — нема,
ну хоч би хтось вже спокусив
на віру і любов!
Злетіли пляшка, сало й хліб,
а щастя все нема —
його попідруки несуть
в сусідній підрайон.
<|endoftext|> 
 <|startoftext|>


А ще ж попереду ніч,
а ще ж попереду бій
невтомного серця. Лет
думок через шелест вій.
І ще попереду шум
тривожно-гарячих снів:
то кров біжить уперед
так, що не встигнуть мені.
І вже попереду крок
вчорашніх ясних надій,
хоч слово моє ще тут —
лежить у завтрашнім дні.
<|endoftext|> 
 <|startoftext|>


Прости мені й благослови
на тихий-тихий сон —
я знову заєць під кущем:
так сталось, вибачай…
Знов серце проситься у збій —
ну як не відпустить? —
воно вже наче не моє:
женуть-женуть його…
Врятуй мене у тому сні
хоча б від злющих псів —
я лиса зовсім не боюсь
і знаю, що знайде…
<|endoftext|> 
 <|startoftext|>


Стояв будинок темний, тихий,
і бігли його сни.
Штовхнути б двері, попроситись:
ти вже, мовляв, прости…
Якби зуміти, чуєш, вкотре,
і знавши наперед,
що там не сплять, що без погорди
хтось серце відбере…
Стояв будинок темний, сонний,
сказав собі: зажди.
Невже і тут — самі масони,
масони і жиди?
<|endoftext|> 
 <|startoftext|>


Проштрикнутий пипками грудей твоїх,
я висну безсило…
Одна з них — кантарія,
друга — єґоров,
зніміть мене, хлопця,
я прапором смерти ломлюсь в атмосфері,
питанням напруженим скнію:
чому я не сокіл, чому я літами
не вийшов у двері, а впав на сей пліт?
Цвяхований поглядом теплим Його,
схиляюсь направо,
а права нема,
наліво би в гречку, та гречно пішла,
тож висну собі отут-о,
зі світом на пару зсуваючись долу,
і наш Вседержитель не держить мене.
<|endoftext|> 
 <|startoftext|>

… І повітрям твоїх містечкових подій
знов подихати. Все перебути.
Пережити, немов перейти по воді
з оберемком святих атрибутів.
І у вікна ґотичні, і в душі твої
Зазирнути й побачити світло.
Все, що хочеш: вигадуй, святково твори,
їх розмов полуничне повидло.
Асонанси в розколотих мріях лежать.
Я приїду, заскочу зненацька,
у покручені тижні районних держав,
в городище тих вулиць юнацьких.
<|endoftext|> 
 <|startoftext|>


Зроби мені напис на фото,
поставлю його на стіл.
Скажу йому тихо: “Стій”
й дивитися буду.
Зроби мені так, щоб боліло,
а я запитаю: “То біль?”
І в очі спокійно тобі
дивитися буду.
<|endoftext|> 
 <|startoftext|>


Ти чекай мене там, у Мадриді,
у кавярні, на площі — тоді
я приїду скоріше. Приїду
і про все розповім вже тобі.
Може, скоро я матиму змогу
кілометри, як тугу, здушить.
Ну, а поки що — не до Бога —
ти до мене листа напиши.
І чекай. Дуже прошу, благаю.
А чекати мені — то дурне.
Бо зі сцени цього балагану
не відпустять ніколи мене.
<|endoftext|> 
 <|startoftext|>


Руки
тонкі, засмаглі…
А єдиний їх порух відтяв
рік молодого життя
сільського Мауглі.
Зараз
він знає англійську
і шампанського дивний смак.
Від сонця таакож засмаг,
бувши близько.
Тільки
на цьому пляжі
на плечі — тоненькі руки,
у рота — ментоловий “Бруклін”
іншому ляжуть.
<|endoftext|> 
 <|startoftext|>


Тебе немає
і тепла немає.
Є тільки спомин,
ранок
і зима.
Є тільки туга — давня тайна з таєн,
є тільки тиша,
а тебе — немає.
Я вірю: холодніше ще буває,
існують полюс,
Колима,
Тібет,
де вітер сльози на горіх зриває.
У нас ще тепло.
… І нема тебе.
<|endoftext|> 
 <|startoftext|>


Ось дописую і їду
за останню — за межу.
Ось ще слово,
ось ще мрію
по дорозі запишу і
біжу,
долаю втому,
хочу осені ковток,
та про це вже я —
нікому,
не дізнається ніхто,
що — не треба,
що — повинен,
і вже крапка. Поспішай.
Хто б ще лайку
свиснув в спину,
як осіннього ножа. 
<|endoftext|> 
 <|startoftext|>


На юности нашої
нетерплячі листи
змогли б ви,
не гаючись,
відповісти?
Зараз,
не залишаючи на потім.
Вдома самому,
а не на роботі —
на машинці поклацати
і на підпис покласти.
Здавалось, це легко
чи, може, приблизно,
як з ходу, з розгону,
без зайвих спроб,
юнаком
переплисти
Дніпро.
<|endoftext|> 
 <|startoftext|>


Мчи, лети, Дон Кіхоте!
Може, у тебе сухоти
чи непомітний рак.
Де ти останній раз
обідав?
Ти спиш на голій землі,
і це вже не перший млин,
що ти
не помітив.
Запрошує тебе панство
уславленого Санчо Панси
у замок свій донкіхотський
на макарони по-флотськи.
Мчи ж,
лети, Дон Кіхоте!..
<|endoftext|> 
 <|startoftext|>


Вона приходила ще зранку
і зітхала:
“Коли, нарешті, край тим хворим буде?”
Її всі звали Іра. Може, Галя.
Я Нікою її для себе звав.
Самофракійською? Поввіримо у тайну —
я прізвища її не памятаю.
Літала коридорами, як дзиґа,
і на всі боки оберталась, незамінна.
Встигала викликати: “Бондар!” — Ігор?
— Не знаю, просто Бондар.
Ваша черга…
І клеми тицяла — лежи спокійно, друже —
в кардіоґраму дивлячись байдуже.
А я дивився і гадав:
невже й коханцю
ти можеш кинути оте своє “спокійно”?
Притиснути до грудей свої пальці —
холодні клеми?
Я Нікою для себе її звав.
Самофракійською? Звільнялася “в чотири”,
а я лежав в палаті і не вірив.
<|endoftext|> 
 <|startoftext|>


Всі пішли, і дуже тихо
в шкаралупці трудодня.
Чуть, як зернятко горіха
за стіною хтосб підняв.
Прислухається, як гучно
кров у чорних жилах бє,
як безладно тиша мучить
бідне серце моє.
Та 0 рипить. І хтось крокує,
не подумає: “Чорт з ним!”
І тоді я відкоркую
пляшку ділових чорнил.
<|endoftext|> 
 <|startoftext|>


Четверта година. І втому
долаючи, вже поляглись
всі разом — додому! додому! —
брудні табуни з передмість.
І з центру побігли потоки,
засотує радісно вир
хвилини чекання. Аж доки
не трапиться поле квартир.
Сідати і довго сидіти,
метро чи тролейбус — давай.
Як чимсь невдоволені діти
розхитують бджоли трамвай.
Четверта година. І майже
для всіх білий дзвоник дзвенить.
Ну може десь трапиться майстер,
що довше — на хвильку! — сидить.
<|endoftext|> 
 <|startoftext|>


Все вірно.
І більше очі не горять,
і Сару, як лякливу серну,
спіймав-принадив молодий моряк
і кличе у таверну.
Все вірно.
Сиди тепер в своїй зажурі,
Люсіль, і плетиво плети.
Метелик спомину влетів
і гріється на абажурі.
Все вірно.
Тільки от чому вони
такі постійні у мовчанні?
Купує Сара кавуни,
Люсіль весь вечір ставить чайник.
<|endoftext|> 
 <|startoftext|>


Вона мені схожа…
На кого ж вона мені схожа?
Така незалежна й свійська така водночас.
На мене не дивиться, навіть коли підходжу,
рухлива, як кішка, і очі
так само мовчать.
І ґрація рухів…
О ґраціє рухів свавільних!
Закинула голову й груди недбало несе.
А тут кожен крок
озивається теплим безсиллям,
і мрії стискає правічних обставин корсет.
<|endoftext|> 
 <|startoftext|>


Що б не було там. Лишається острів
і пароплав на воді.
Трансатлантична контора запросить:
“Будь ласка. На шість годин”.
Два місця — мені і тому, хто схоче
разом на острови.
Останні формальності: підпис, розчерк.
Віхола в голові.
Що б не було там. Вітер зі сходу
і так оркестрово гримить…
Ну що ж ви застигли? Ви згодні? Згодні?
Рушаємо вже за мить!
<|endoftext|> 
 <|startoftext|>


Що ти — повія? Не повірю.
Бо в темряві я не впізнав,
як ти проходила повільно,
таємний кидаючи знак.
Що ти — повія! Та не вірю.
Ну, може, кооператив,
де ти, притягнута суспільно,
ще стримуєшся перед тим…
Що ти — поввія… Не зумію.
І я собі не признававсь.
А так натхненно,
тепло,
вміло
тієї ночі світ хитавсь.
<|endoftext|> 
 <|startoftext|>


Коли серце стає
так раптово, на хвильку,
що не встигнеш зробити ковток…
Це не жах, що натхненно оспівував Рільке,
це не нарис із книжки Кокто.
Коли серце стає
хоч на мить і — відпустить,
слушно згадувати про смерть
героїчну.
Та Боже — яка ж тільки пустка,
тихим сумом наповнена вщерть!…
<|endoftext|> 
 <|startoftext|>


Я був чужий
і я не жив
у цьому лагідному місті,
де одержавлений режим
плів вечори свої імлисті.
Тягнув у вірші низку назв,
що мали вдачу бути й бити
по нервах —
наче ніжну бритву
цинічно правив
тихий сказ.
Холодний шал…
Та я ж не жив!
А скнів. Повільно й примусово.
Робила доля віражі
і йшли задумані мусони.
<|endoftext|> 
 <|startoftext|>


Казали “вона ж погана”
й вмирала сльоза.
“Вона була поруч з богами”.
Хто це сказав?
Казали “вона недобра,
ти вже дивись”.
Саме зараз надовго
пішла
кудись.
Казали “вона ж…” Казали,
що, здається, ще жде.
На вулиці, на вокзалі —
нема
ніде.
<|endoftext|> 
 <|startoftext|>


Ти вже не боїшся, малюк?
Хоробра і лагідна леді,
ти пальчиком краще на пледі
казку мені намалюй.
Твій кіт повитягував лапи,
впівока він бачить мене
і порух, що враз промайне
під світлом зеленої лямпи.
Так ти не боїшся, малий?
Ти ніжна така і тиха,
солодкого й теплого лиха
з долоней своїх налий.
<|endoftext|> 
 <|startoftext|>


Час повзе,
тихо тягнеться,
лине.
Це для тебе він наче летить,
це для тебе мій день швидкоплинний,
це для когось він —
мить.
Був же ранок,
і день був, і вечір,
ціла вічність текла на очах.
Це для тебе подібнії речі
не вчуваються,
а мовчать.
І ледь жевріють
иам десь, позаду —
за волоссям, відкинутим вбік.
Що тобі ті звилинні принади,
що для тебе
той вік?
<|endoftext|> 
 <|startoftext|>


Сьогодні неділя, і замкнені двері
крамниць і приватних квартир,
і чавиться, чавиться пастою “Мері”
знайомий з дитинства мотив.
Хіба надолужити згаяні тижні
чи трохи хоч зайвих хвилин?
Чекають маршрути любовні і лижні,
які вже проходив малим.
А вулиця кличе, і снігом, як клоччям,
давно зрозумілих ідей
все сипле. І запоршує очі
в малих і дорослих дітей.
<|endoftext|> 
 <|startoftext|>


Про падаючу зірку розкажу,
ти вмостишся близенько біля неї
і кутиком дешевої камеї
відкреслиш у майбутнього межу.
І знову вона ляже навпаки:
мені — шматок найменшого нещастя,
у мене сухо, в тебе дощик частий
змиває літо, звірів і птахів.
Малюючи буття і некохання,
я памятаю, що ти поруч десь,
і падаюча зірка знову жде
своєї долі негайно.
Лише тобі про неї розкажу
аж поки не згоріла ще, не впала.
Я знаю, що тобі цього замало,
і не пускаю за свою межу.
<|endoftext|> 
 <|startoftext|>


Цей шлях був далеким,
направду втомив.
Як над океаном летіли лелеки,
лишалось позаду чуття небезпеки —
приблизно сто миль.
Цей шлях був знайомим —
ти розповіси?
Як палубу міряли батько і син,
і над атлантичним осіннім районом
пливли голоси.
<|endoftext|> 
 <|startoftext|>


Все минає на світі. Тільки
біоґрафія зустрічей — ні.
Ось читаєш підвечір Рільке,
а потім сидиш у чайній.
І замріяно, як по вікнах,
знову плаваєш по очах.
Ти, мабуть, вже ніколи не звикнеш,
що інакше минає десь час.
На ногах чи пудові гирі?
Чи не бачив святкових днів?
Ні, було. Як злітав у вирій!
Прокидався знову на дні…
<|endoftext|> 
 <|startoftext|>


Що, не бачила зроду міста?
Так будь ласка,
ходи,
дивись.
Я не був ще таким
та, дійсно,
я сьогодні конструктивіст.
Позичаю риси обличчя
у вокзалів
усіх держав.
Це для тебе — ще б пак —
незвично,
бо на всьму, як бачиш,
іржа.
Прямокутно
сміються люди,
розрізаю глухі кути.
Хтось там змінює
струни
на лютні.
Поспішаєш…
Цікаво, куди?
<|endoftext|> 
 <|startoftext|>


Кожен другий був мені другом,
кожен третій ворогом став.
Ну, а пятий?
десятий?
двадцятий?
Ні, не знали. Не мали підстав.
Кожен другий став забувати,
кожен третій — вже впізнавати,
помічати лице і ходу.
Як вовчиська того не годуй,
того сірого злого вовчиська,
який вдячности не нвчиться,
вже до віку свого — ніколи…
Ти мене од нього врятуй,
як вертатимуся зі школи.
<|endoftext|> 
 <|startoftext|>


А час летить,
а ворон кряче,
а спомин білим полем скаче,
а біль
болить.
А час іде,
а жайвір — в небі,
а спомин лине наче лебідь,
а біль
болить.
А час вже став,
і дощ скінчився,
і дурень думати навчився…
А біль —
лишився.
<|endoftext|> 
 <|startoftext|>


Все це було,
розмило лак.
Посмішка тепла також
була.
Хмари прийшли,
добре вітрам.
Ранок колись надію
вертав.
Дощ відшумів,
голос замовк.
Наче із серця вже впав
замок.
<|endoftext|> 
 <|startoftext|>


У безтелефоннім раю,
як у далекій країні,
де посмішка героїні
схожа чомусь на твою,
де можу відчути її
і навіть торкнутись устами…
Нехай коридорні установи
покинуть оті краї.
І знову малюю грозу
у світі, де все нерозумно,
де я на далекий зумер,
конаючи вже, повзу.
<|endoftext|> 
 <|startoftext|>


Незааґітовані далі,
вже готують військо бригад,
щоб на ваш пісок слід сандалій
ліг нарешті. Білий фрегат
вже понапинав всі вітрила,
в трюмі повно фальшивих речей.
На клітини — рівно чи криво —
розлінують нас. Протовче
шлях у ваші дикі пампаси,
джунґлі чи краї снігові
невситимі, злобні компаси,
вже дозрілі. Бо голові
вже набридли ці кабінети,
і вона до вас попливе.
Щоб вломитися в дивнії нетрі
приречених ваших племен.
<|endoftext|> 
 <|startoftext|>


Хто розлучити може нас с тобою?
Холодною осінньою водою
вже змили голову надії літні,
первдягнулись і пішли у злидні.
Тепер чудово видно край розмови,
що то не вірш, а річ була прозова.
Хто написати зможе трохи краще?
я б вже не взявся більше ані защо.
Тепер дорогу розуміє коник,
скрипаль маленький гратиме до скону.
Не перпрошуючи, лізе просто в люди
наступний гість — закрижанілий лютий.
Перед зими драконом я без зброї.
Хто розлучити може нас стобою?
<|endoftext|> 
 <|startoftext|>


Хочеться сісти за стіл,
крихти змахнути долу,
і мовити голосом кволим
про речі буденні й прості.
Про те, що нема олії
і хліб продають глевкий.
Що ловкі такі голубки
в книжці художниці Лії.
А потім замовкнути враз
і слухать, як виє чайник,
згадавши про те звичайне
море теплих образ.
І вухо спіймає ритм
таємного, злого мотиву.
І серце вже стигле — о, диво! —
тонесенько знов горить.
<|endoftext|> 
 <|startoftext|>


Озирнись і побачиш: я — слідом,
через усміх, хворобу і дим.
Через долю — яскравим болідом —
босоніж через доленьку — ти.
Що ті вірші? Космічні невдахи.
Придивись, нема в них тебе.
Ось береш неґативи під пахву,
ось виходиш з осінніх лабет.
Та вже потім… А що буде потім?
Озирнись, там вже потяг стоїть.
Ми зустрінемось по роботі
через кілька яскравих століть.
<|endoftext|> 
 <|startoftext|>


Промайнули
знайомі знамена
і той самий замріяний ритм.
І нічого. Від тебе до мене —
і не зблискує,
і не горить.
Чи насправді
руда залишилась,
а дощу золотого нема?..
Памятаєш? Яку ж тільки жилк
у долонях тремтячих
тримав.
<|endoftext|> 
 <|startoftext|>


Як падає сніг…
Ти сидиш у бюро,
ти зовсім не в центрі яскравих европ,
а швидше десь у передмісті.
Чекаєш перерви і сниш
про білий і чорний Париж,
і про сорочку барвисту.
Як падає сніг…
Ти сидиш у бістро,
перерва скінчилась, як райдужний строк,
і знову в кооперативі зявилось вино “мюскаде”.
А сніг обережно іде
в нетанучім хворім мотиві.
<|endoftext|> 
 <|startoftext|>


У морозний четвер
(у мороз не ходи)
десь процокало рівно як
шість
годин.
Десь прогупало тихо.
Не хочеш — мовчи,
як злидар-вартовий,
як коханець
нічий.
І безбарвні вогні
срібний ранок вмикав
і ходив,
і ходив од вікна
до вікна.
<|endoftext|> 
 <|startoftext|>


Кілометрами коридорів,
розрахунками давніх шкіл
я тобі чи собі на горе
донесу слабоверхий шкіц.
Що приємно, так це безодня,
край, де буду сучаснозлим.
Ми сьогодні вже майже згодні
пароплавом — у сад рослин.
Там і камені замість яблунь,
і червоний, як ніч, кавун.
Держивладні дозрілі ямби
тепло падають у траву.
Нас підносить все вгору й вгору
сходопісня на сто причин.
Ось і стогнеш, як синій гоолуб,
підвиконням життя йдучи.
<|endoftext|> 
 <|startoftext|>


О Боже, як пахне весною!
Хоч кидай пальто і — пішов…
Покірний, заходиш і знову
в неволі службовий мішок.
Де ритм існування байдужий,
хвилину буття нічиї…
Дивись у вікно на калюжі
і втіхи дзвінки ручаї.
Коли б ту годину прокляту
прискорив який-небудь птах…
Ось третя, четверта і пяту,
як шапку, затиснув в руках!
Бюро — на старому ридвані
і Крат — “ти не все дописав”…
А сонце! А небо! Ридає
і рветься душа в небеса.
<|endoftext|> 
 <|startoftext|>


Ранок,
шоколад,
тютюн гіркавий.
Та щоправда можна не піти
в alma mater.
Ну яка там кава? Може, трохи тепла,
як і ти.
Незалежно
перебути варто,
покуштуй поштового сальця.
І не чуть про Корбюзє до завтра —
комуніста,
ґенія,
мистця.
Ляже оксамитом,
як на рану,
день, що так розчулено минав.
Ти ж ще не лякаєшся Корану,
щоб не пити теплого вина?
<|endoftext|> 
 <|startoftext|>


Гірка горілочка з чужими
дядьками. Тільки уяви,
що з ним сидиш.
Не тягне жили…
— Ти будеш пити ще ? — А Ви?
Так, наче поруч він. А може,
ще прийде, скаже: “Добрий день!”
Порядний, падло, і не схожий
на інших
Долею іде.
А все здається, що минає,
як подих вітру — промине.
Нечасті зустрічі. Між нами —
нічого.
“Любить він мене”.
<|endoftext|> 
 <|startoftext|>


Чорна спідниця шовкова,
вигляд такий: “винятково”.
Здається, оте волосся…
Коротке чи, може, коса?
Насниться, коли не просять,
згадає, чого не казав.
Обличчя бліде, а очі…
Поруч іти не хоче,
наввипередки тільки й може
сама. А потім стоїть.
І дуже на себе схоже
всюди… Лише на мить.
Лине, біжить, зникає,
бавиться з візниками
розмовою про “як треба”.
Дуже часто мовчить,
коли: “Стрімка, сухоребра,
давай, підкажи, навчи!”
<|endoftext|> 
 <|startoftext|>


День коротшає… Сутінки,
вечір
повернувся на правий бік.
Саме зараз такі от речі
пригадались,
як сум і біль.
Це коли далеко европи,
а натомість — холодний чай,
і для смерти нічого не зробиш,
бо хвилини давно мовчать.
Ось і мариш… Почне колотись
скоро зірки
сліпучий ріг.
Зазирнеш у вікно-колодязь,
як і вчора,
як і торік.
<|endoftext|> 
 <|startoftext|>


Твій холодний розум все сприймає,
розуміє, може пояснить,
і в холодній памяті тримає
ночі швидкоплинні та ясні.
Схожа на розхристану циганку
осінь незримована твоя.
І на світі не було світанку,
де б твій вартовий не відстояв.
Відпусти вже стомлену сторожу,
в чорну пустку світло засвіти.
Кожен раз так близько я підходжу,
щоб побачити — далеко як іти.
<|endoftext|> 
 <|startoftext|>


Вже споминів занедбаних
зітерся той коттон,
вже радість та намріяна
шугнула в ніч котом.
Вже заспіви і задуми,
а їх було-було,
з кишені в дірку — лагідним
насіннячком втекло.
І скоро шибку порохом,
як снігом, ось і все…
Вдивляйся чи освідчуйся —
рівненько занесе.
<|endoftext|> 
 <|startoftext|>


Сумно й тихо. Вмираючі звуки
на останній тролейбус біжать.
Так далеко з тієї розлуки,
що взялася вже цвіллю іржа.
Наче з голосу віри хлипкого
ходить колами вітер-злидар.
От і добре, що поруч — нікого,
хто б ще вдарив в тарілки литавр.
Хто б розвіяв туман знаменами,
всім шукаючим дав по зерну,
хто б у чорне провалля між нами,
не вагаючись, зазирнув.
<|endoftext|> 
 <|startoftext|>


Холодний ранок. Не зігріти рук.
Десь затишно гукає електричка.
Запалюєш, ховаючись, і звично
сірник свій перший кидаєш на брук.
Поволі настрій набирає темп:
ось стиснула, як від образи, губи,
ось зір вихоплює знайомий, любий,
спокійний колір теплих хризантем.
Я поруч. Та не можу вже ніяк
натрапити на слід твоєї туги.
Спочатку все. Ось перший крок, ось другий…
Скрадається знеможено маніяк.
<|endoftext|> 
 <|startoftext|>


Скажи мені, що справа в тому,
як
віру в серці я носив.
Скажи мені, що ти нікому
за це не продаси.
Скажи мені, що я стомився,
що це
зламався тихий жах,
і через темний грудень-місяць
вже тягнеться межа.
Скажи мені, що справа в тому,
куди
поцілять уві сні.
І вже тоді не скинеш втому,
як прийдуть думи навісні.
<|endoftext|> 
 <|startoftext|>


Отак починається сон.
Новеля чи нарис.
Притча.
Неначе ти просто і звично
вправлятися
вмієш веслом.
Не візьмеш чужої води,
живої чи мертвої…
Може,
подумаєш тільки: “О Боже,
невже я доплив
сюди?”
<|endoftext|> 
 <|startoftext|>


Чужий…
А чужому в хаті
дуже прикро сидіти.
Чужі у нього робота,
мова, жона і діти.
Чужому краще гадати,
що він сторонній,
бо інші
у нього слова і дати,
і суму холодні вишні.
Чужому чужим для себе
важче, повірте, бути:
далі ховати, ніж треба,
смерти
складні атрибути.
<|endoftext|> 
 <|startoftext|>


Памятаю, шукали снігу,
щоб лишити свої сліди.
Памятаю, як містом бігав,
щоб панчохи модні знайти.
Памятаю., снігу шукали,
памятаю, повзли жуками
не хвилини — роки, роки!
На панчосі, як теплий камінь,
слід чужої руки.
<|endoftext|> 
 <|startoftext|>


Зустрічай мене потойбіч
неуважних батьківських кордонів.
На холоднім твоїм пероні
вже давно зупинилась ніч.
І мороз нехай не пече,
все тим холодом зруйнували.
Чий там погляд такий бувалий
все підштовхує у плече?
Зустрічай мене. Простягни
свою руку назустріч скоріше.
Як же очі стомлені ріжуть
незнайомі оті вогні.
<|endoftext|> 
 <|startoftext|>


Не вивчиш моєї мови,
у тебе ніби своя.
Стоїть, безпорадна, немовби
каліка-вояк.
Чому не риплять коліщата,
коли він пригадує храм?
Слова оті заощаджує,
наче свої сто грам.
Чому б не сховатись, майн лібер?
Словами ту рану закрий.
На чорну цілушку хліба —
два зерна ікри.
<|endoftext|> 
 <|startoftext|>


Немає символів,
є зморена білизна
чекання, животіння і нудьги.
Собі самому: “Трохи хоч загинь,
та не вмирай, живи отак,
приблизно”.
Немає символів,
себе не возвелич.
Існує тільки в голосі тремтіння:
“Нудьга ота, чекання й животіння
чи підуть за тобою
в теплу ніч?”
<|endoftext|> 
 <|startoftext|>


Китайський віршик з-під руки біжить
кінцем цитати. Іменем епохи
не судять, а цитують на всі боки:
без нежиті подібної не жить
філолоґу. Тим паче філоложці.
Бо акт писання тексту, вашемосце,
(в листі до папи брешеш через край) —
рисунок слова. Ні, гопак на дошці:
перо, кіборд, кобзарський копірайт,
емулювання снів і палімпсестів,
коли душа, радіючи сієсті,
сансарою безкрайньою пливе,
як текст — коментарем, як автор — текстом,
як безкінечність — вічним www,
вона — цитата. Лоскіт піднебіння.
Метром летівши, думкою чи кіньми
під трибунал — неначе парасоль
розчахується. Втім, якщо невинна,
хто автора вбиває? Наших воль
лоґоцентристських спільнії зусилля?
Дивись: Ігорко, гірко, ріг, кагор,
і еґо-огірок, і горе-зілля —
я щось одне лишу собі, дозволь. 
<|endoftext|> 
 <|startoftext|>

У мисці трударя скресає крига,
радіють сторож, кочегар, двірник.
З очей режиму непомітно зник
і дивиться згори апостол Ігор.
Розчахнуто небесні пропілеї,
і діл пливе, і син біжить в ясир.
Не може там без посмішки чиєїсь
архангелом філонити Василь.
Скипає небо кров’ю прокурора,
богами наволоч витовкує жнива.
І серафимом лаґерним — нагору
нам сонечко викочує Іван.
У мисці трударя сьогодні свято,
в кубельці спогаду зігрівся конвоїр.
І віршиком припалює моїм,
і мружиться на небо винувато.
<|endoftext|> 
 <|startoftext|>

в будинку блакитнім румунський оркестр
читав на естраді нате
і тому раділи дванадцять гостес
в романі блакитному гната
дванадцять гостес дванадцять гостес
і з ними один вкрай зажурений пес
в будинку веселім усі підвелись
як гра почалась більярдна
і пити за інтернаціоналізм
лиш пес відмовивсь огрядний
усі підвелись усі підвелись
і пес революцію злапав за хвіст
в будинку ранковім похмільна нудьга
а харків — місто жахливе
гостес розібрали румунів нема
нема велемирові хліба
похмільна нудьга похмільна нудьга
мерщій з хвильового будинку ригать
<|endoftext|> 
 <|startoftext|>

Ні слави хіть, ні прагнення грошей
нам не замінить вольниці-жадоби.
Чумацьким шляхом йде чумазий Швейк
і сяє весь. Бо він іде додоми.
Шляґбавмів, світлофорів, рубежів
у напрямку зворотнім — як полови.
Він бачив світ. Але б він там не жив.
Він йде назад. І світ його не ловить.
Він бачив злиднів чорний континент,
де привидом свобода бавить негрів.
Мулатів також знав. За сім монет
колюмбів всіх пускають в свої нетрі.
Але не це боліло під ребром,
не це пекло закляттям монополій,
а те, що все закінчиться добром
з його чумацької, чужої-злої долі.
Тож повернув, і сонця мідний диск,
ледь повагавшись, слідом покотився.
Пензлює Швейк, старий контрабандист,
і сяє весь. Бо він уже стомився.
<|endoftext|> 
 <|startoftext|>

за єсеніним плакав сосюра
за пантофлею плакав тичина
нас до вітру ходити вчили
дніпрогесом строєм і сюром
за сосюрою бігла марія
а за семом гналась ужвійка
а у мене судьба тонкошия
і за вірш невивчений двійка
хай за надсоном був апухтін
за могутіним весь малевич
якщо світло горить вона в бухті
де ж їй бути іще королеві
це ж її коммольці-юннати
це ж вона в степах україни
це ж за неї кумаритись-гнатись
як за брата-попа тичині
якщо зірка горить вона в долі
як з куща як з трави-полину
так принаймні вчили нас в школі
де вона не вмре-не загине
<|endoftext|> 
 <|startoftext|>

в книзі спостережень команданта че
лопань попід ранок чомусь не тече
може це нетеча може річка харків
може команданте вже взяли за барки
треба б шевелюру в юрія спитати
бачив він петлюру тож повинен знати
бачив він денікіна тож повинна лопань
затекти від нього просто до европи
там усе нечітко там усі предтечі
там про че говерлю лише кілька речень
нам же до денікіна треба телеґраму
щоб текла нам лопань просто попід ранок
може че гевали утечуть тоді
вхутемас настане й чистий утодік
вчк відійде і прийде угро
і розчахне вікна райдужний держпром
в книзі спостережень є і не таке
мала нюра вдома слобідський штахет
а тепер горює а відтак говорить
що приніс гевара плян до її двору
нам не знати братці добрий він чи ні
нам хуани-марьї ось де по війні
всіх тепер на лопані як один кумарить
як не від чапаєва то від че гевари
<|endoftext|> 
 <|startoftext|>

скільки поетів стільки довкруж моногамій
всертися можна з такого святенництва мамо
навіть господь як дейкують човгав відверто ногами
але цього для реліґії серця замало
що прорвалось у фонетику мовою і залишилось:
чи філософія чи поетичне мовчання
навіть скавчання розміняне шило на мило
але й цього не задосить для серця звичайно
серце — лиш м’яз зобов’язаний кардіоґрамі
картезіянською стрічкою душу вплітає
в тему щезання хоч нею сьогодні заграли
але й цього в анатомії щастя немає
отже виходить не так за моїм катехизмом
тут небуття виозначує з ким мені спати
серця хлібину хто вкрає — ляля чи патер
але цього не покласти на батьківську призьбу
<|endoftext|> 
 <|startoftext|>


палець до уст піднести
застерегти відвести
палке бажання інцесту:
за блумом це й є письмо
втім чи існує міра —
про це лиш богиня мірра
відає але допіру
ставилась без вимог
отже ти кровомісник
поет-оспівувач міста?
чи може в ряснім намисті
збоченець себто бог?
<|endoftext|> 
 <|startoftext|>


Моє щастя сиділо на призьбі,
колихаючи чорта ногами,
але сталося диво у Ризі —
завернуло до моногамій.
Моє щастя зіскочило з голки
мітофільного перелюбства —
від козацтва до віщої Ольки
повз Олеговий щит безумства.
Моє щастя не різало вени,
може — фенечки на зап’ястях.
Коли Смерть питає про мене —
озивається моє Щастя.
<|endoftext|> 
 <|startoftext|>


де сіда дисида вам вже не сидіти
підростають як на гріх наші дисидіти
григоренко в очах солженіцин в небі
тягне строк рік-за-два на свободі небіж
де сидів дисида там гуляють миші:
менші й більші дітлахи та наразі інші
безконвойний народ дорогий розмаю
я за ним на розвод вже і не встигаю
<|endoftext|> 
 <|startoftext|>


Родинний герб: шклянка з водою,
фамільний склеп: скринька від чаю.
Хвороби історія — все, що з тобою
пов’язане. Все, що тепер відзначаю.
Значу на мапі: сліди і точки,
складаю ґрафік: обрив чи тяглість?
Кохання теорія — це те, що хочеш
сказати лікарю. Це не діяґноз.
Це на халаті: гербом родинним,
на тротуарі: фамільним склепом.
Мистецтво сповіді — це як годинами
займатись з мумією
лікнепом.
<|endoftext|> 
 <|startoftext|>


Життя марнуєш на життя:
багато всього.
І напочатку тих звитяг —
до бога.
А потім вужчає розлив,
і все, що треба —
аби той вітер не звалив,
не трісли ребра.
А потім лишиться ковток:
рахуєш кожен.
Без неї ти (уже ніхто)
не можеш.
<|endoftext|> 
 <|startoftext|>


я написав тобі довгу-предовгу еклогу
харків мовляв до денікіна все не приходить
може тому що путящих він рим не знаходить?
ну так будь ласка хай візьме оцю ось “дорогу”
втім не будьласка і аж ніяк не будьласка
шлях перекриє і осінь не пустить до міста
а пречудове під ранок молдавське вино фетяска
ні не молдавське? ну нехай вже баптистське
я взагалі-то хотів зримувати про кавалериста
харків мовляв а денікін ні в гузні ні в роті
але нехай — і служити вітюші в піхоті
років безхлібних невинних десь так із триста
що ж він гармонію альґеброю понадумав
сівши над лопанню просто так перевіряти?
краще б гармошкою краще б уже во солдати
з’їсти земшару врізати пива чи дуба
можна звичайно було б і в лірень завітати
це ще не книжка але вже кафе футуристів
поки денікін не в’їхав на швабрі до міста
поки ні швабів ні шваґрів ані в риму чекістів
втім хоч незримо а північ прийде до броха
наче до германа наче б і не збиралась
а ладомирить вкраїну можна і за уралом
в горорізьбі кайлувати довгу-предовгу еклогу
я написав ти отримала він заспокоївсь
місто впустило до себе троянську кінноту
а неприятель цей серденько золоторотий
сумно мені воювати з ним — краще б з тобою
<|endoftext|> 
 <|startoftext|>


сумно буде воювати —
я не взяв з собою книг
це 'мать німці винуваті —
не згадаю твоїх ніг
я пригадую септембер
перший наступ перший бій
а які цицьки у тебе
не згадаю хоч убий
я дійду до ермітажу
залю шпанськую знайду
потім ти мені підкажеш
як тебе сьогодні звуть
на стіні святий лаврентій
поруч хата сад і став
віриш я у цім моменті
сам картиною би став
ти приходила б до мене
і приносила б книжки
ноги груди і рамена
і з повидлом пиріжки
ну а смерть за миколая
це риторика — не стиль
я стомився вже й кінчаю
отаке прощай-прости
<|endoftext|> 
 <|startoftext|>


Стало зимно без імперії комусь,
наче з діркою у серці. І дивись:
ти покличеш, я не озовусь,
бо хмільний в евакуації кумис.
Я не п’ю окупаційне молоко
і не ходжу вчитися за міст,
бо підірваний аґентом Золотько.
Він — не колябораціоніст.
А за мостом казино і синема,
і з підручників повирізаний культ.
Є заручники, а лазарів нема:
нікому співать за пролеткульт.
Може, вернеться на краще по війні?
Засмакує сало як колись…
Стало зимно без нашийника мені:
мерзне шия, плаче Зоя. Не дивись.
<|endoftext|> 
 <|startoftext|>


Це їй, нерозумній, що жере свої діти,
посилаючи їх на терор,
улісейство світами, шукання свіфту,
підривання статутів, основ, опор.
Це їй, лапутянському символу віри,
поруватій, як сир крихкий,
що стає гуліверам, царям, емірам
на заваді. Як кістка, нарив чи кий.
Це їй, чиї лебеді материнства
такі француваті й малі —
за бугор, де ґарвард і єйль, і принстон,
відлітають з беккетової землі.
Це — їй. А нам з ґорґонзолою хлібчик,
пиво й експрес-рагу
у пабі місцевім. Де в менти лічені
ти — рурк, ІРАнець, рагуль.
<|endoftext|> 
 <|startoftext|>


Карло-марло, старий, послухай,
тарабарська твоя борода
поділила від вуха до вуха
нашу долю на раз і два.
Ми на раз в різні ясла ходили,
і на два підніматися вчились.
Карло-марло, провулок твій
так нікуди і не привів.
Одним боком у храм впирався,
хто б тобі про це не казав.
І блищала дзвінниці кіраса
іншим боком на ввесь вокзал.
Нам тепер серед шляху будитись,
над питанням похмільним битись:
Ну куди? Варіянтів нема.
Зліва — церква, зправа — тюрма.
<|endoftext|> 
 <|startoftext|>


З харкова до денікіна мовний вів перекоп,
мобілізацію карликів запроваджував пропп.
Ну, а інших володьок причепурював поппер.
Іноді думаєш — може, і не було перекопу?
Мовчки втирав мазепа в скроні імпортний гель
і запивав мадерою кримський агатангел.
Накокаїнені крути, запорозька голуба…
Іноді думаєш — може, питання поставити руба?
Бо що таке, зрештою, мовний і невимовний пуризм?
Федір гладкий, вітер бридкий, попіл імперських харизм.
Що ж до родинних законів, то вони — фонетичні.
Іноді думаєш, — Боже, шведська твоя величність…
<|endoftext|> 
 <|startoftext|>


наплювати б мені наплювати
та немає у роті слини
і немає в ріффатері вати
тож із нього не буть потебні
а в куфайці є вата повірте
може навіть якийсь ватин
під балянду так пишуться вірші
під любисток мій золотий
і говориться це без обрізків
на вічнохолодній горі —
хоч спинайся з цієї тріски
і лети собі у вирій
хоч наплюй на свята зелені
на червоні свята наплюй
не почуєш ти тут від мене
вірю-нaдіюся-люблю
не проси не вір і не бійся
самі прийдуть і строк дадуть
щоб жила під ватою пісня
наче срібло живе чи ртуть
<|endoftext|> 
 <|startoftext|>


останні новини про карла і кляру:
коли через ворсклу тарганили іскру
вона тільки вчилася на бакалявра
а він уже був на посаді маґістра
під ковдрою зручно читати ґазету
над ворсклою завше стояти туманам
а цей мотоцикл не належить вже зеду
тому що він dead до такої-то мами
і тому ми їдемо-їдемо-їдьмо
аж ворскла іскрить наче крісло для страти
хай шлях бакалявра закінчиться притьмом
гарячим об’єднуючим маґістратом
останні новини pro-z і про зеда:
коли всі пили в тарантінівській прозі
зед мовчки розв’язував клярі корсета
і тихо на вушко проказував: prosit
тож карл на похмілля не міг не украсти
хоч підло це порно жорстоко і жорстко
ах краще б маґістру буть іншої масті
під ковдрою на мотоциклі у ворсклі
<|endoftext|> 
 <|startoftext|>


чинаря стрільнеш собі культурно
й нумо мріяти і вивіски читать
українцям — українські тюрми
українцям — українську мать
то у них — участки й термінали
не життя а радісний презент
а у нас вмирали і не грали
вигравали може в капезе
а у нас не відчувають болю
ні хвороб ні нарікань ні втом
рукавиці шиють і на волі
вишивають гладдю і хрестом
а курнеш і ноги наче з вати
серце з призьби і за горизонт
українцям — українське спати
українцям — український сон
<|endoftext|> 
 <|startoftext|>


шклянка спирту на ранок —
чудовий гарячий сніданок
і серпанок
пляцкартних розмов
обгортає повільно і з нами
знову Бог
знову сум
знову кров
власний голос почуєш
у тамбурній сварі сусідів
озиватись несила тобі
хтось виходить
а хтось не досидів
і зазвичай тобі
в інший бік
<|endoftext|> 
 <|startoftext|>


якщо слухавку візьме хтось
ти не бійся це марк чоловік
не кусається?
петя мось
слобідський художник навік
якщо зимно сьогодні між нами
я не вірю що це динамо
це можливо динамо харків
це можливо йдинахер марку
якщо слухавку візьме хтось
не кажи що втрачаєш хист
ні не скажеш?
а петя мось
взагалі слобідський кераміст
якщо сонечко завтра встане
що тоді почнеться між нами?
блендамед нарікань похмільних
хеденшолдерс спраглих обіймів
якщо слухавку візьме хтось
це напевно вже буду я
не мовчи ж
наче петя мось
слобідський маляр-волиняк
якщо це пролунає гордо
візьмеш марку дешевого порто
а мене продинамить харків
чи у кащенко чи в кульпарків
<|endoftext|> 
 <|startoftext|>


О, курило! О, север ґанцов!
Власне, північ, не схоплена в леті.
Ми з тобою сьогодні, кацо,
дочекаємось кращих клієнтів.
Що нам вовчек, барвінок, грицько,
ці скажені баби-феміністки?
Ми піднімемось вище, let’s go,
нам не можна сьогодні так низько.
Не для нас ці звороти злучні й
ґенітиви народніх поезій.
Тільки спробуй, лише розпочни,
і ноему покриє ноезіс.
Отже, північ. Здається, пора
на казенні покласти бомаги —
мрії, голову,t cetera:
до сучасної мови уваги.
<|endoftext|> 
 <|startoftext|>


Це надовго, з усього судячи,
хоч брехати тут звикли у вічі —
я люблю ці джерела пульсуючі:
слобожанські, харківські, вічні…
Також правди нема куди діти,
привокзальний туман не з кращих:
тут знайомі усі бандити,
тут не жити вам анізащо…
Пересилка тут недалеко,
де від жаху стискає анус.
Десь отут мене скинув лелека,
десь отам я, мабуть, зостанусь…
Ненадовго, з усього судячи,
хоч за мене й ходили тричі.
Я люблю ці джерела пульсуючі:
слобожанські, харківські, вічні..
<|endoftext|> 
 <|startoftext|>


поезія мовить дещо
проза каже про щось
і це вже не потебня товаришу
а кадр з кінофільму “щорс”
це майже як шабля в котовського
ніж в сонці чи в хаті срач
і навіть як трансльований повністю
фашистсько-динамівський матч
зливаються інколи правда
поезія з прозою як
з пивом винце з ab ovo яйце
з мельничуком сапеляк
все воно ніби нінащо
нам же без нього — куди?
ти взимку без онотолоґії кореня спробуй
а потім в літО вже сюди
<|endoftext|> 
 <|startoftext|>


ене бене раба
квінтер фінтер жаба
вуспп рапп вапліте
хвильового не вп’єте
рапп вуспп ґенерація
правда можна постараться
сарт бартр фаукалтр
мадмуазель курить ватр
інтертекстуальність —
слобідська реальність
де інтоксикація
там і будем граться:
фізику — краєвичу
шаблю — уборевичу
вулицю — петровському
а пустоту — котовському
<|endoftext|> 
 <|startoftext|>


чистила мати картоплю
маша йшла по шосе
я все дивився ковтаючи сльози
як галя воду несе
арфами арфами наче
насправді ж серпом по труду
такий вже ти ніжний й тривожний юначе
ну зовсім як на біду
ось би псалом залізу
кінчив в землю орач
бож пиво під баклажанну ікру не лізе
хоч стус хоч драч а хоч плач
від рібоку і до найку
слава героям пливе:
є комсомольці між вами я знаю
є поміж вами ле-ве
<|endoftext|> 
 <|startoftext|>


ставиш крапку в артикулі й кажеш “обід”
“де?” спитається арт ти відкажеш “ibid”
“де?” спитається сооІ сподіваючись на
хоч каварня у цьому районі одна
і до неї пливти підлітати й брести
через рейки трамвайні й річкові мости
там з’їси якусь клюкву і радісний вже
як в столичнім салаті як в яйці фаберже
там сподіваний дрінк і негаданий бульк
витягають із серця пісний пролеткульт
і виходить із тебе просвітлений раб
і пензлює ізнову до артівських зваб
плаче cool у каварні під лейблом “аїд”
бо скінчився без арта для нього обід
“де?” спитаєшся ти переплутавши схрон
“там!” гукне лівий берег ріки ахерон
<|endoftext|> 
 <|startoftext|>


література — це системно орґанізована мова
що зосереджує нашу увагу лише на собі самій
я зосереджуюсь на спортивних новинах і пиві
ти — орґанізована шльондра
я — малоуважний бабій
поезія — це зачаровання інцесту
обмежене спротивом йому самому
я зачарований розв’язуванням кросвордів
ти — сестра моя жизнь
я — представник іншого салону
подібне життя — чудова кандидатська саґа
менеесівська притча в дискурсі випраного підгузку
я чудуюсь з вибора національного:
ти п’єш тільки шампан
я — виключно руську
<|endoftext|> 
 <|startoftext|>


чому ми залишаємось в провінції
навіщо спостерігаємо ляндшафт
в якому вечір повен вітру по вінця
в якому ранком ні телефонів ні авт
в якому вітер живе телеграмою з півночі
в якому вечір живе в тобі кілька днів
в якому ти живеш гребінчиком півнячим
в якому не живе анаїс нін
що ми заливаємо в провінції
навіщо спогадуємо про ляндшафт
на кожній вирваній у вітра сторінці
біля кожної другої з невиритих шахт
в якій ані вітер північний вже не замешкає
в якій навіть вечір не спочине на мить
в якій шахтарі не зачовгають меютами
те що під ранок тобі болить
 
тому не залишає нас провінція
що тягнемо за собою її ляндшафт
зважений до унцій заміряний до інчів
звалений в готелі до однієї з шаф
в якій вечорами буває так затишно
в якій навіть вітер шепоче про мир
в якій задихається проміном райдужним
півень з гребінчиком набакир
<|endoftext|> 
 <|startoftext|>


Буває, цілий день тобі не в касу,
як інвалід, опівночі сидиш
опісля суїциду. Мудрі кажуть:
хто не працює, той не їсть. Не їж.
Фанерна доля за стіною лине
навпомацки. Не бачить лиш сліпий:
з тобою він сьогодні радо вип’є,
тобою ж і закусить він. Не пий.
І вже коли на плечі — ні, не руки,
а ноги, як коханцеві, кладуть,
дейкують, згідно даної науки
слід бути мужнім до кінця. Не будь.
<|endoftext|> 
 <|startoftext|>


прутик мій чисто вербовий
замах мій суто вербальний
всі ж подумали — змова
масонська зла аномальна
батожити прутиком воду
водити прутнем по колу —
все одно що із рота
вірші не виймать ніколи
а місто подумало — знову
навчання ідуть за містом
а це назрівала змова
матроська безжальна дійсна
<|endoftext|> 
 <|startoftext|>


біла мова барта —
чорна потебня
може і не варто
може все — не так
може треба вати
щоб напхати барта
вийдесьте ріффатер
знову потебня
ми ж не птиця-фенікс
мова наша — птах:
опуска phoenix
підіймає пеніс
знову щось не так
<|endoftext|> 
 <|startoftext|>


карл у кляри не крав корали
це доведено вже давно
бо вони з мазепою грали
під полтавою в доміно
це вже алібі це вже захист
для присяжних усіх шашлик
і тече в резюме амфібрахій
що не так уже Пьотр велік
бідна кляра від горя плаче:
ні намиста ні перемог
ще й впустила у ворсклу м’ячик
гребінь хустку й часопис “Vogue”
мила кляро тримай серветку
мила жертво неруських мас
скоро кляро ти станеш цеткін
буде карл твій напевно маркс
і збере він велике військо
і притягне у 8-ий “б”
всі корали корони російської:
з 8-им березня кляро тебе!
<|endoftext|> 
 <|startoftext|>


О цей міхновський харк,
і харч, і мандельштрім!
Ґольфшторм усіх надій, що випливли з Европи,
приніс у пляшці лист, а не буденний дрінк —
читали його всі: по літері, по кроплі…
Немає нам ґазет,
опіній і звитяг!
Нахаркав знову хтось у миску кобзареві,
і гроші на общак із каси хтось потяг,
тож прагнули свобід, виходить, надаремно.
Надворі ж дев’ятсот
неначе другий рік.
І гріх під А.С.П. не класти вибухівку.
Попереду ж уга і угс, і кріт
ще вириє для нас під крутами криївку.
<|endoftext|> 
 <|startoftext|>


це білі — сказав алька
їх били — додав волька
але тепер не жалько
лише під серцем колько
та й то не дуже часто
зачистили ж ми чисто
тремтить блакитна чашка
в тімурових ручиськах
тремти ж тремти ж бомонде
скуштуєш ще балянди
а незабутні — онде
а наднормові — нам би
а решта неважливо
хоч зрештою тривожно
те що раніш могли би
то нині вже не можна
це білі — сказав волька
побігли — додав алька
але тепер на волю
там де садок шпитальний
<|endoftext|> 
 <|startoftext|>


І не там не народився, і не тут,
ти сучасного мистецтва субститут.
І виходить срібним боком, що тепер
ти останній поміж нами інтраверт.
Не етноґраф, а простий спостерігач
п’яних вулиць, майських площ, осінніх дач.
Відокремлення це повне, щоб ти знав,
від суспільства, блін. А це поганий знак.
Може, кинеш інфантильний свій вояж
по епохах, і книжки усі продаш?
Дім збудуєш і посадиш деревце.
Можна й міст, щоби Москву видать. За це
генералами пожалували б нас.
Чуєш, Мартіне, чи маємо ще час?
<|endoftext|> 
 <|startoftext|>



зупинялися серця
посередині нудьги —
у поезії в Деґі
у москві мабуть в Айґі
у Булеза в ритмі
у Місіми в бритві
задихалися слова
у свободнім леті —
у Ґватарі в кабінеті
у Міро в палеті
у кіно в Ґодара
у словнику в хозара
залишалися сліди
на шпитальній стелі —
ув очах Ґастело
у кучерях в Анжели
у Бютора в прозі
у стрибку в Дельоза
<|endoftext|> 
 <|startoftext|>


жив дельоз наче блез —
не сандрар
не паскаль
ніби зрізаний скальп
не ридав дерріда
і не плакав бляншо
може це й харашо?
м-да
лиш один бодріяр
склав для преси піар
в нім стрибнув як не жив
наш бідака жіль
як ніхто й не душив
кисень (не) перекривав
не телефонував:
задихаюсь пізніше тринькну
а про інше розкаже жінка
як прийде з крамниці
як спитає в киці:
а де ж дельоз?
аспірину не випив
з віконечка випав
чи під ковдрою спить
задихнувшись на мить
<|endoftext|> 
 <|startoftext|>


наша фауна — каїн і абель
ну трапляється ще кажан
решта ж оси сови і жаби
хвильових немає
а жаль
чайових у нас теж не густо
наша фльора вся на столі:
огірки і кисла капуста
ну які вже тут чайові
сон-трава і євшан-отрута
матіола за клунею ось
дуже добра
вставляє круто
хоч самому не довелось
ми з ботанік і біолоґій
спорудили насправді рай
хочеш їдь із цього барлогу
хочеш їж і далі вмирай
<|endoftext|> 
 <|startoftext|>


Казали: успіху — ґудлак!
І хай щастить у цьому світі.
А озирнувсь на цей ґулаґ,
то всюди — вітер.
Та всюди сталін на землі,
і упирі, і вовкулаки.
Ввесь світ у присмерку змалів,
нема ґудлаку.
Можливо, гріх і негаразд,
і дух, припсярений до кону.
Алеж ґудлак… І раз-у-раз —
як на ікону.
<|endoftext|> 
 <|startoftext|>


Один серед юдеїв перс,
як перст живеш в системі жестів
надсоціяльних. Що ж до жерсти,
то нею вкритий універс.
На шворці двійко цуценят —
вона і ти в системі знаків
любовних. Всі твої ґудлаки
не розуміє це щеня.
І чвірка зеків на флету
кохання зрить в системі рухів
подєльних. Ти моя маруха,
хапаєш волю на лету.
Коли ж урветься твій терпець
в системі казки-рукавички?
І лусне шворка й жерсть столична,
і вийде зек, і перс, і пес…
<|endoftext|> 
 <|startoftext|>


Очі в Бодлера кольору
еспанського тютюну.
Ми ночувати з Колею
підемо у тюрму.
Нам, як улісам, лишився
день відкритих дверей.
З нас слобідськую вишивку
зірве гіперборей.
Ну, а до вітру виведе
лагідний комісар.
Станемо руським привидом
поміж чужих отар.
Звідки тут перси й маври,
хто їх пустив в гальюн?
Так хоч бери і тавра
на череслах малюй!
Титлу жовтеньким кольором,
решту квацяй в блакить.
Ми у прийдешнє з Колею
зазирнули на мить.
<|endoftext|> 
 <|startoftext|>


напевно це дуже страшно
коли випадає сніг
як шанс як волосся як russian
водка
на брук уві сні
напевно це дуже смішно
коли випадає зуб
ти пива ним не відкриєш грішний
вночі
під дощем в грозу
напевно це дуже гірко
коли випадає так
що не випадає п’ятірка
а тільки
мідний п’ятак
напевно це чи не дуже
а пробувати не варт
чи жарт чи серце недуже
чи райдужний совіарт
<|endoftext|> 
 <|startoftext|>


сюзі зонтаґ твоє сюзікватро
наче квадро набридло мені
все не так відбувалось у барта
і не так все було в потебні
і не так вже й самотньо в буфеті
тамті двері хоч не замикай:
беньямін роб-гріє і канетті
адорно авербах і батай
і не так вже й в кльозеті самотньо
всюди сюзі і зона і жизнь
зачинятися нині не модно
щоб читати маґічний фашизм
я писав він писав ти писала
сюзі к’ю вийшло вдале як штамп
наче харківські нетрі вокзалу
наче вискубаний мандельштам
так що зонтаґ твоя парасоля
ні фіґа не прикриє мене
як почнеться такеє тут соло…
отто дікс герман брох жан жене
<|endoftext|> 
 <|startoftext|>


Вечір був веселий і нечистий,
і до чого все це призвело?
На казенній круваті лежиш ти,
голову сховавши під крило.
Це ж іще не камера, не критка,
а ламає так, що вовком вий.
І біжить сусідська маргаритка
жебрати для тебе сон-трави.
Може, як не братимеш дурного
в голову, то вернеш у весну?
Ти лежиш. А поруч же — нікого…
І ні слів, ні пам’яти, ні сну.
<|endoftext|> 
 <|startoftext|>


Прагнучи мажордома, бачив лише Маґадан.
Сергія кликав Булґакова, а приходив — Жадан.
Зварені на круто яйця: Крути, Зварич, райце,
і похід по казьонку у місцевий райцентр.
Тут ось так смачно годують, Тодось Осьмачко гуде,
а на заваді, як завше, кремль, ґепева і т.д.
Без пашпортів і віз би — допоможи, Ілліч!
А за столом Чайковський, Візбор і наш Гал ч.
А на столі об скелі б’ється “Холодний яр”,
місяць з-за хмар, і з буди визирнув Бодріяр.
Батьку Тарасе! Богдане! Ґарсоне, по конях, пліз!
Крутить башкою мій сонях — літературоцентризм.
<|endoftext|> 
 <|startoftext|>

Ми забули, що це нічиє,
біоґрафія — так собі цінність
рустикальна. Там, де не є
ні спокути, ні рухів осінніх.
Це хіба що єдине з рівнянь,
формул, ґрафіків і біномів,
що не знає отих економій
на підніжній мові інь-янь.
Написати такий портрет —
все одно, що спинити вітер
чи наважитися схопити
день вчорашній. Мовля, antre…
Чи з еллад степових і спарт
(горе в радість, а космос в хаос)
зістрибнути. Щоби — навспак
те нічийне, що нам зосталось.
<|endoftext|> 
 <|startoftext|>

У синю далечінь летіли гуси,
і майстер корабля услід дивився:
змалярувати слід отих дивізій
ані петрицькі, ані дерегуси
вже не змогли. Розбились окуляри,
псалом залізу проспівали кури,
четверту прозу зачитали лярви
і в другу чергу повставали курви.
У синю далечінь стільці летіли,
столи і шафи, і шрифти друкарські.
І совнаркомівські провулки й чоботарські
чекали прокуратора Аттілу.
І він прийшов. І радість із журбою,
троянди з виноградом, риба з раком,
як серп із молотом, піднеслись над тобою,
моя стражденна слобідська Ітако!
<|endoftext|> 
 <|startoftext|>

западає літо наче тиша
наче кляпан в серці западає
і думки на дні своїм колише
на узбіччі десь отам подалі
а насправді — люди на городах
назагал близьким запахло морем
і тепер найкраща нагорода —
затягтись сусідським біломором
хоч село — це не саме лиш бидло
пролетарій — кримінал не конче
та кінця історії не видно
літо закриватися не хоче
западає шекерявить кряче
вороном на зламаній антені
хтозна як воно тобі віддячить
не по тім’ю вдарить так по темі
<|endoftext|> 
 <|startoftext|>

коли ж ламати-працювати
ліпити кошики із вати?
для едельвейсів і маґнолій
для ейдосів чужої долі
і не оцінювати ноги
а цінувати книги книги
і не один апостол ігор
а щоби спробувати многі
а так лілея ляля аґнес
якась зашмаркана надія
суцільний маємо діяґноз
а не спасенну терапію
коли ж горіти-не згорати
в благеньких кошиках із вати?
для екзеґетів і маґнатів
для вирослої мані-каті
<|endoftext|> 
 <|startoftext|>


Вип’ємо за Івасика-Телесика,
закусимо жменею макарон.
Була в нас граматика, була й лексика,
нині плаває мовою лиш Харон.
Пропонує конверти, блянки, інструкції,
мапи, зачитані ним до дір.
Заморський павич до ніг його тулиться,
сп’яну виміняний на мундир.
Вийде на бережка і ощадливо
порахує грошики за перевіз.
Потім з баркасу гукне Терещагіна,
потім сидять — до півнів, до сліз.
Була, мовляв, у мене митниця —
повний, як водиться, синтаксис.
А тепер, бач, зі стелі сиплеться,
дочка-хвойда і син-таксист.
Вип’ють за потебнянською звичкою,
закусять морфемою й дивляться зло,
як повагом суне Лопанню-річкою
репресованих літер морфлот.
<|endoftext|> 
 <|startoftext|>

буряки край межі некопані
комсомольці ще нерозстріляні
ходять берегом юної лопані
на воді пишуть долю вилами
язиком вівчарки безжальної
запашком душогубки зеленої
висне молодість над скрижалями
понад грудами вербами й кленами
і маліє у мисці порція
і в обличчя натомість тицяють
кожну літеру писану хлопцями
кожну кулю стріляну німцями
може годі воду батожити
комсомольців стріляти-вішати
через третього п’ятого кожного
попід кленами вербами й вишнями
буряки край межі некопані
і летять листи недописані
як вужі з-під вид понад лопанню
ще й над одером бугом і віслою
<|endoftext|> 
 <|startoftext|>


По вулиці ходиш — то слизько, то ковзько,
і губишся поміж отих хмарочосів,
як Токарев Віллі, як Чарлі Буковскі…
Хоч їх не існує. Ніяких. Ну зовсім.
Нема хмародряпів. Є літерка, ясла,
будинок, де ти народився. А решта —
казки привокзальні. Ну, що тут неясно?
Чи варто блукати, стираючи мешти?
Хай ноги зітерті уже по коліна,
і пам’ять вже хоче де-небудь присісти:
“Не міг помилитись товариш Калінін”, —
упевнено кажуть місцеві таксисти.
Зневірившись майже, за ріг повертаєш,
не бачивши, що за тобою навшпиньках,
змалілі, як сльози, з яких виростаєш —
будинки-примари, гіганти-будинки…
<|endoftext|> 
 <|startoftext|>

бронзовий леніне бронзовий леніне
ось і закінчивсь цей грізний міленіюм
ну і століття і жовтень пекельний
пиво й цигарки у нашій котельні
скільки часу утекло поміж пальців
руки у тебе все не опускаються
кинутись би крізь недуги і війни
просто в твої золотушні обійми
бронзу здираючи горла б дістатися
небожем другом дитям прикидатися
нерв відшукати і живчик намацати
і пом’янути червоним сімнадцятий
бронзовий леніне бронзовий леніне
тут ні до чого вже мабуть міленіюм
скорше реланіюм валіюм опіюм
метазепам під ранкову утопію
<|endoftext|> 
 <|startoftext|>


під сорочку революції
унр повзе змія:
ль м’яке
ґ різке
і дифтонґ ія
до ґаранту конституції
скрипник тягне хтиві руці
крутить вуса гладить пейси
уресер
складає бейсик
до питання еволюції
підійшов народ:
аблятив
льокатив
і злучний зворот
і тепер у нас пропорція:
щось від чорта щось від горця
від азeфа і від азера
і від змащеного
мавзера
<|endoftext|> 
 <|startoftext|>


ми живемо з тобою в снг
полковнику давно ніхто не пише
він не жере дітей не ловить миші
натомість пропонуєssen г
його мистецтво входить у життя
як ніж у масло це занадто просто
він вийшов на аперітивний простір
йому там не звикати до звитяг
з якого дива пити під дощем?
а жити в снг і не писати?
все це було в далекі 50-ті
чи в 60-ті чи колись іще
а нині мова плентається взад
хоч як ти над віршами не вимахуйсь —
відійде хронос і надійде бахус
і творчість яко вибір із цитат
ми живемо з тобою — все не те
полковнику писали про кохання
і тому так недбало неохайно
воно виходить щирозолоте
<|endoftext|> 
 <|startoftext|>


мій ангел злетів
позичивши крила у мене
лишилося пиво невипите
двері невибиті
лупа на раменах
лишилася постіль неприбрана
на вулиці клясика чаю
де слід вже прочах
як питання в очах
чом я не кінчаю
мій ангел злетів
і я не довідаюсь більше
про те як велося
у лос-анжелoсі
ані про інше
лишилося пір’я від подушки
що снігом летить пелехатим
і подзвін вночі —
хоч плач хоч кричи —
від неба до хати
<|endoftext|> 
 <|startoftext|>


Це для когось пункт доконечний,
пересилка, кубло злодюг.
Нотував Антоша підвечір:
“Ось вже й Харків. Нарешті юг”.
Арештантики, ярошенко
у столипіні. Всюди жизнь.
Зачиняються двері скоренько,
вирушає експрес-режим.
Звично мружаться пасажири,
ранком — зельтерська, сплін, бодун.
На плятформі під “три-чотири”
повантажили лантух дум.
Крики, зойки, курортні псальми,
вирушає кобзарський з’їзд.
Харк і харків. І люд вокзальний
біляші білозубо їсть.
Це для когось малюнка млява,
де ж узяти жваву й нову?
Знову липнеш до ґрат: “Дай глянуть!
Дай поглянуть, як я живу…”
<|endoftext|> 
 <|startoftext|>


еріка завжди брала сім копій
елька зроду не брала за щоку
нині кожен третій гострить лижі
дерріда чека його в парижі
каґебе чека його так само
дисида з крові ніяк не вийде
доктор фройд живе тепер у відні
у поштовій скриньці на вокзалі
дисиді так само досидіти б
досита — сідати наче діти:
ейсі-дісі кента-недопалок
і на схід по шпалах бля по шпалах
ельку кинути і врізати ментові
розірвати фотку даніеля:
ти мене не розуміла еля
з ерікою ми ще не готові
<|endoftext|> 
 <|startoftext|>


кіт у чобoтях товариш жучок
вижила в тій борні
стріляла по шляпках і по манто
по жирних очах
по мені
пережила усю гепеву
де кожен третій — шпійон
всі стіни списала у ріднім краю:
неп — нет
drug — друг
і спартак — чемпіон
спасу нема і запас анаші
дражнить чекістський нюх
товариш жучок читає вірші
та іншу мою
херню
<|endoftext|> 
 <|startoftext|>


долбі не долбить
варя не варить
мовчки облизуєш губи
господи
чого ж так зранку кумарить?
мало хто в цьому рубить
ненависть валить
любов не вставляє
просять не цілувати
в очі
дівочі від келвіна кляйна
кемел дають замість ватри
мила не миє
рама не крішна
ти вже не кукарача
слухаєш
чистий сухий безгрішний
як маша без тебе плаче 

<|endoftext|> 
 <|startoftext|>


бродський брав котлети руками
бродський не видавався роками
у нас він
був менше ніж одиниця
у них він
був більше ніж поет
бродського ніхто ніколи не бачив
бродського не знав тільки ледачий
забужко
тиснула йому правицю
якою він
див. 1-ий рядок
(троцький грів котли ігроками
троцький не видавався рогами
уна свінґ
був мишею ніж годиться
уник він був
вішають між планет
градського ніхто миколу не мачо
градського навспак ілько собачий
за вушко
ти знімеш йому спідницю
рукою він
грів 1-ий задок)
просто писати він був не годен
зростом пишався більше ніж оден
у насті
папуга на ймення джозеф
у віти
песик зоветься джо
<|endoftext|> 
 <|startoftext|>


я ж не винен що анжела
вже не девіс вже не девіс
віта може
навіть нова
хоч скоріше просто brevis
цю таблицю склав не брадіс
до міжніжжя шлях шукати
корінь
мандраґора
ґрадус
і зацукрені цукати
ув одній кишені яйця
щоб підкласти у гніздечко
намалює мені
мапу
ні не анджей ні не млечко
я ж не винен що не знаю
падати куди й летіти
закотилося
яєчко
поміж “знати” і “хотіти”
і тепер анжела винна
що не діва ні не діва
диво може
навіть видно
що та справа була ліва
<|endoftext|> 
 <|startoftext|>


я ж не винен що анжела
вже не девіс вже не девіс
віта може
навіть нова
хоч скоріше просто brevis
цю таблицю склав не брадіс
до міжніжжя шлях шукати
корінь
мандраґора
ґрадус
і зацукрені цукати
ув одній кишені яйця
щоб підкласти у гніздечко
намалює мені
мапу
ні не анджей ні не млечко
я ж не винен що не знаю
падати куди й летіти
закотилося
яєчко
поміж “знати” і “хотіти”
і тепер анжела винна
що не діва ні не діва
диво може
навіть видно
що та справа була ліва
<|endoftext|> 
 <|startoftext|>


ален гінзберґ і вуді ален
не дійшли до наших віталень
oден з них був їздцем безжурним
другий оскарів кидав до урни
почекають обидва на кухні
поки взую балетні туфлі
поки oдена дочитаю
гляну в очі кольору чаю
закурю
піпі в факс заправлю
з привітаннями пітеру-павлю
не курити вже якось зможу
проживу на два тижні довше
і звичайно ж усі два тижні
буде дощ від нью-йорка до вижниць
на фіґа? почекаю на кухні
поки смажаться яйця тухлі
поки хлопці он-о ганяють
на мопедах і просто так
твої очі кольору смерти
не жени
ален буде первий
вуді вийде і буде мудак
ми не робимо андеґраунд
не різнимося лівий-правий
ми злізаємо геть з мопеда
з цим взуттям знов до ортопеда
подивись на туфлі на кахлі
знов на кухні сліди прочахли
ніби прізвище на е-мелі
що робити тепер земелі?
закурю
дощ два тижні плаче
чаю кольору він не бачив
<|endoftext|> 
 <|startoftext|>


ніхто не стискає тобі зап’ястя
дощем золотим не мочить бікіні
ось мент відвернувся і можна красти
з очей твоїх сльози
жалом запійним
багато чого ментами пробачаєш
а на цій уніформі сліди тортурні
і бувають очі кольору чаю
і трапляються дні отакі безжурні
це коли бретелькою граються пальці
і на бильцях ліжка не виснуть хлопці
накрути телефона як живчика альці
почекай свою пісню
в іншій обробці
ніхто ж не тисне тобі на клiтор
дощем зеленим не сипле на коси
ось кава зварилась і скоро літо
хоч з кухні не вивітрилась ще
осінь
<|endoftext|> 
 <|startoftext|>


сухе мартіні мокре бікіні
кіно про німців і ти в кіні
коні не винні що смуток осінній
що я не з тобою
хоч і в тобі
гаряче серце холодні руки
безгучна мова запійних жал
чи з’їдеш ліфтом чи знімеш брюки
мій бог це теніс
а реп це кал
солодкий присмак гірка цигарка
з червоним фільтром пасує до
до уст твоїх кажу так гарно
бо спорт це мир чи ай-
кідо
<|endoftext|> 
 <|startoftext|>


більше не буду говорити про погоду
більше не буду чіплятися за кого завгодно
аби говорили: здатен до поєдинку
погоджусь на аньку
женьку чи інку
більше за все полюблятиму все тілесне
більше як блисне тіло воно не скресне
аби говорили: деві ти наш духовний
скинусь на барана
чи пак на овна
більший як нагадуватиме мені про будду
більшовик це станція про це не забуду
аби говорили: він у нас непутящий
більше загубить
менше обряще
<|endoftext|> 
 <|startoftext|>


він сказав: хочу тут і зараз
вона спиталася: як?
світили в очі увімкнуті фари
мирно гудів кадиляк
він спитав: нащо з ним тягаюсь?
вона сказала: пусте
потім усі піднялись в пентхауз
де вже готувався стейк
знаєш як приємно по шкірі
провести лезом стрімким?
він закинув щось сумно про харакірі
вона відраяла: кинь
і як же умовити асистента
аби розіп’ять зумів?
по тому як згасне вивіска “enter”
і ось вже don’t cry for me
хтось напише про це статейку
отримає гонорар:
він вдавивсь непросмаженим стейком
вона осліпла від фар
<|endoftext|> 
 <|startoftext|>


дні складаються плизом
за старим перелазом
не відробишся please’ом
не проскочиш благбазом
тут не пройде беaтлес
тут лише беатлeс
тож купи собі атлас
слобожанський наш блез
відсандрарило руку
відванґожило вухо
лунко дні б’ють по бруку
місяці падуть глухо
десь тут щастя лежало
та злизав його пес
як проїхав по жанні
транссибірський експрес
повсідалися чинно
на старих чамайданах
поки вмиє личину
твоя трахнута жанна
і вечеряють миром
не ховаючи лез
за столом що допіру
виріс аж до небес
<|endoftext|> 
 <|startoftext|>


майка в словнику лиш з тридцять восьмого
зветься так вона від слова “май”
під олейникова ми сьогодні косимо
розпустивши ранком хлібний хайр
еротична ґрафіка з двадцятого
заповзла як бачиш у нове
не століття — ліфт весь вкритий цятами
що так млосно вгору попливе
з чотирьох фасонів в асортuменті
громадянськими кальсони лиш були
ні не сталін — допоможеш з ними ти мені
ні не зараз — я тобі скажу коли
до якої ж мінімалізації
від надмірности фривольних негліже
довели країну ці засранці
де не візьмеш як не май то жек
ну й береш береш крізь всі інструкції
челн як ліфт а жінка як з веслом
тиснеш цяти точно по науці
ворогам заслиненим назло
<|endoftext|> 
 <|startoftext|>


які венеції трапляються в районах
де учпедгіз ще тліє на столі
і де над крoваттю летить комдив будьоний
і де так затишно зі мною ще тобі
які веранди там балькони і тераси
який там шухер і який атас
і я такий там в тебе лютий красень
аж боляче чомусь стає за нас
а все тому що доля не судилась
підвестися й поглянути а чи
пристойно виглядає моя мила
в будьонім учпедгізі лежучи?
а ще тому що вже схилився долу
районний ґонор слобожанських веж
і на гондон розміняно гондолу
і до венеції на нім не допливеш
<|endoftext|> 
 <|startoftext|>


ось дивись як повільно знімають пальто
під яким ніц нема крім пасьянсу
як лягають вже карти дебютним вальтом
чи то пак вже валетом це ясно
як тасують колоду в спітнілих руках
тішать даму королика грають
і між панськими “ох” і плебейськими “ах”
проглядає дорога до раю
ось дивись як бодається єдиноріг
на півслові до менталітету
як вже падають карти з мережаних ніг
чи то книг де про даму й валета
як підводиться потім чийсь погляд ізнов
хоч пальтом ворожбу вже прикрито
і банальним як програш словечком “любов”
обгортають візит ворожбита
<|endoftext|> 
 <|startoftext|>


вже давно не робимо сюрчків з акації
вже давно не їздимо нікуди на вакації
вже навіть не згоджуємось на херсонес
бо якщо у херсоні п’ють херес
то яку вже настоянку тицьнуть тепера-с
на бенкеті від харкова до небес?
де навіть важко буває сказати чому
у сусідського сетера лікуєш чуму
відбиваєш на ліки в москву телеґраму
що мовляв же у нашого кафки чума
а з віконечка вумнічка каже: нема
цей роман у камю а у кафки ні грама
тож ні граму не приймемо вже на вакаціях
за сюрчками не дертимося по акаціях
хіба що погодимось на пелопонес
бо війна там давно вже закрила рахунок
і яка ще чума налякає драгуна
коли він на бенкетці є best?
<|endoftext|> 
 <|startoftext|>


опустивши руку гладиш пса
опустивши вдруге цупиш пиво
хоч собаки вже давно нема
і тримати пиво невластиво
в цім будинку що пливе у ніч
відчинивши всі ілюмінато-
ри і ре тікають з вікон пріч
і тебе не хочуть оминати
тож вчуваєш кожен схлип і зойк
кожну склянку дзенькнуту об пляшку
кожен вигук: вийди зойк а зойк
хоч гуляє зойка у наташки
хоч і не потрібна вже вона
біля перелазу й перевозу
ніч минає в пашки-пацана
ніби перегар від передозу
опустивши руку в теплу синь
опустивши другу в сонне літо
знову чуєш рідні голоси
наче жанна блезова кобіта
що сидить десь там он-о внизу
де цигарки блимають як фікси
і як спалахи далекі у грозу
креслять в твоїм прізвищі дефіси
<|endoftext|> 
 <|startoftext|>


по телефону кажуть “тек-с”
і ладен ти вже нотувати
по телефону навіть секс
лишає на душі стиґмати
хоч вже ні йоду ані вати
й не знати як протягнеш без
по телефону кажуть “йди”
і ладен ти уже летіти
по телефону навіть дим
пече у роті стоматитом
хоч ви з дитинством уже квити
цигарку тицьне аж сюди
по телефону кажуть “ну”
і ладен ти вже розщібнути
не гаманця а чи мошну
а радше стомленії груди
де ще не май і вже не грудень
на злидні грає й на біду
<|endoftext|> 
 <|startoftext|>


як винести за дужки дім навпроти
відсунувшись як у пивній реклямі
від артефактів суто чорноротих
і післаних до знаної всім мами
що ми побачимо?
ліворуч — краєвиди
де лісосмуги вже не актуальні
оскільки всі поля як власне й біди
поділені народом на копальні
щоденні впертовласницькі й такі
наснажливі на погляд з-під руки
якраз праворуч
де пейзаж знайомий
ще від часів пінкфлойдівських тварин
де над міським незатишним районом
летить свиня як ніжний еверґрін —
навзахід сонця десь на сході зникне
і все здаватиметься що палають вікна
у тих будинках
що ніяк за дужки
не винесеш з дискретного буття
як пиво все не вип’єш самотужки
й не вздриш себе в реклямі до пуття
<|endoftext|> 
 <|startoftext|>


курити по-руськи спитаєш в хахла
і він відповість тобі “нету”
моя соткілава би так не змогла
ну в смислі менталітету —
спитати у того хто може отак
відмовити гордо і чемно
і по-маяковському дати в п’ятак
чи плюнути як винниченко
і тому вона вже давно не моя
хоч я й не курю із хахлами
згасивши цигарку як давній маяк
плюю і на папу й на маму
і тупо дивлюсь на оте I love you
що хтось п’ятаком написав тут
плюю і стираю і знову плюю
як сором’язливий співавтор
<|endoftext|> 
 <|startoftext|>


мій травень халата розперезав
під ним не пасьянс —
на три карти
вже точиться гра і коза-дереза
сідає покищо за парту
на ній уніформа шкільна і значок
з володею у позолоті
за нею міська буцегарня й нічо
не чути
про брата-володю
ті з братчиків хто ще гуляється в три
чи карти чи кулі за ринком
всі знають козу
наче правила гри
що в школі збирає ужинки
їй травень ґалянтно поправить косy
і кoсу розчеше
і чуба
і вже десь понесло козу-дерезу
як наче про вову почула
<|endoftext|> 
 <|startoftext|>


я міг би осліпити поліфема
назвавшися на виході ніким
і винести себе по тому чемно
під животом смердючим і пласким
невинного барана
але кинь
у мене поліфем уламком цегли
і я зробив би це і я б зробив
але навіщо цей мені підлеглий
для кого я ніхто — один з рабів
незнаного тут пана
ось якби
я міг би осліпити того пана
що одісею криво написав
і винести себе як сито-п’яно
зумів без поліфема себто сам
не кличучи нікого
і краса
з огидною журбою обнялась би
знов з епосу зробивши анекдот
і поліфем гукнув: ану вилазьте
і я б поліз
з цеглиною
на дот 

<|endoftext|> 
 <|startoftext|>


як прокидатись залежить від карми
можна з ключиком золотим у роті
можна з огнищем папи карло
можна в крові сльозах і поті
хоч справа звичайно ж не в цьому болоті
вона залежить від нашого сприту
зуміти склеїти розсохле корито
похмільні речі лишивши на потім
повільно плечі піднімеш назустріч
мовляв не знаю як мені спати
коли на тарелі ще стільки устриць
коли програли футбол карпати
і справа навіть не в тінях гната
вона можливо в частинах світу
чи в порах року чи в дірах міту
заткнутих клоччям старої вати
як мені жити спитаєш у того
хто шимборську питав у листі про це саме
відімкнувши двері ключем від Бога
відігравши для папи чужий екзамен
тож справа не в сприті сказати “амен”
вона очевидно в пляшці з-під пива
що так уперто і водночас ліниво
перекочувалася зранку між нами
<|endoftext|> 
 <|startoftext|>


притулили б до серця спитали
наче тему за хвіст притягли б
наче хворого в нетрі шпиталю
ось новенький вам пані наталю
ось думки проросли йому вглиб
може ще б допоміг йому моршин
чи там морфій йому б допоміг
на душі бачте бганки і зморшки
бачте ще посміхається трошки
бачте майже не чує вже ніг
бо несила йому вже несила
сни мішати в життєвий пастиш
ви б йому на сьогодні простили
пані докторко господи милий
ну а як ти йому не простиш
<|endoftext|> 
 <|startoftext|>


може bien може best
може no
більш не треба сказав марінетті
на узвар лимонад і вино
бо не чув і не бачив давно
що затягує в іншії нетрі
може й бачив
як сивий вано
наливав під столом щось із бутля
мо’ гукнув: bene buono воно
ось оце що горить а все інше гівно
був таким його гук незабутній
але що ж але як
але хто
дасть німчурі оце скуштувати
що пече наче справжній міхно
як закинути тричі по сто
і тягти моріарті до хати
<|endoftext|> 
 <|startoftext|>


ось глянеш в дзеркало і знову з-за спини
леґіонер ввижається так млосно
бракує голосу який його б спинив —
самі фонеми а можливо й ґлоси
і виростання оного колоса
колосся валить насмерть серед жнив
ось так злягається священний лоґотип
вірніше стійко зрить відміни людства
в реальнім відбитті дзеркал і шиб
у шклянці соку у порожнім блюдці
не в блядстві чи в готельній оборудці
а скорше в сяйві задзеркальних риб
<|endoftext|> 
 <|startoftext|>


психомоторика цих писань
виозначує знову ж таки в зайвий раз
те як гірко залежить щоденний сан
від солоних обид
і кислих образ
те як квітне на підвіконні нарцис
подалі від будь-яких ентропій
експериментуючи: пиво вино кумис
хочеш сядь з ним поруч
люлю забий
все одно ж закінчиться аркуш цей
для поеми все ’дно не стане ковтка
для прописаних лікарем панацей
цей язик закороткий
а мова плитка
психомоторика сновидінь
знов примушує плести як в перший раз
без понтів і особливих затій:
вимкнути світло
ввімкнути газ
<|endoftext|> 
 <|startoftext|>


здавалося майданом перейти
на інший бік не місяця а міста —
як з теми перескочити на ти-
повий табльдот нонконформіста
якому без реклямного намиста
пліток і заздрощів і зовсім вже
кранти
здавалося що буде саме так
як вигідно завмерлому салону
що завойовує зневагою міста
а потім під навахою холоне
бо текстом вихиляються вже клони
і ні до чого тут мабуть вже
мста
здавалося спроможна у самум
заплестися оця спекотна тема
от тільки спробуй і на мить вгамуй
причинно-наслідкові і міжніжні треми
будь голоден і холоден і певен
що не залишиш тут її
саму 

<|endoftext|> 
 <|startoftext|>


за липневим вікном кличе горлиця
за солодким гріхом діва горнеться
в рушники
і готельні слова
хоч напевно далеко ще хортиця
де проспиться й похмелиться гордість ця
й посвіжішає
голова
у фіальті —
весна
у венеції —
тільки смерть на засохлому денці
не гондоли а контрацепти —
why didn’t you touch me учителю?
спитають коли вже у кителі
на цвинтарі
з’явишся ти
за липневим вікном непомічений
за солодким гріхом беатрічевим
в душу в бога
втікає імам
тут був рільке — флоренція пише
тут цибульському трапився збишек
ну а що
записати вже нам? 

<|endoftext|> 
 <|startoftext|>


яким рогом впирався в бік одаліски
яким боком по тому до неї ставав
яким дивом лишився бовдур цей звісний
ну не богом що нині і завтра і прісно
а так щоби в очі глянули й waw
пролунало здивовано з вуст неутертих
серце стиснуло млосно а прутень уперто
і зібрали б у жменю новий конкляв
яким чином дійшло до таких конґреґацій
яким гнівом запалений був пейзаж
яким шляхом котилось яєчко по таці
ну не в сраці я бачив а в давній праці
де курили з фільтром мій флуераш
і дбайливо втирали чоло спітніле
і знімали з голки наче з вінилу
і багато чого за це віддаш
яким болем скажіть мені це пояснити
яким бобом чи гемом для того брести
яким місцем підлізти щоб зразу квити
ну не голені пахви чи піхва без бритви
а наведені знову мортальні мости
що з’єднають парафії на підлозі
що розтиснуть вуста у солодкій знемозі
щоби в імені-сімені мовить “прости”
<|endoftext|> 
 <|startoftext|>


мій ранок починається так
спершу сусіда лагідно тюк і тюк
мабуть це жінку він їй каюк
краще б поїхала зі мною на юг
а потім тріскає в мисці лак
вірніше це в каструльці емаль
де повний хармс і забули води
налити в миску а також туди
куди не влізти утрьох ось ди’
де хвильку тому він жінку мав
це зветься ванна або купель
спершу голитись а може й ні
хоч все це пофіґу вже мені
оскільки чуже волосся на дні
і не листує зі львова адель
тож трунок розливається мій
і знову сусідка лагідно дам не дам
так ніби має щось інше а не аґдам
так ніби він гіркіший за те що нам
вкотре тече з-під нафарбованих вій
<|endoftext|> 
 <|startoftext|>


метром проїхавши зупинку кортасара
ну наче переслідувач який
на станції стоїш що зветься “завтра”
що наче сниш що вже тепер не зараз
і що в руці не щек-хорив а кий
яким цей сон
що смисл містифікує
загнати мусиш чітко в архетип
розкланявшись сказати: всім дзенькую
згадати Господа вчергове вперто й всує
і потім вже на потяг побрести
від дисципліни розуму цей простір
не вільний отже навіть уві сні
і думці продиратися не просто
до того кортасарівського мосту
який все ’дно знаходиться на дні
яким челкаш
бреде вже без актора
не переслідуючи жадну із монад
так наче він прокинувся і горе
так само вже прокинулось і вкотре
в руці не кий а теплий лимонад
<|endoftext|> 
 <|startoftext|>


половину життя розказати на мигах
за обідом чи просто за шклянкою супу
по зірках по очах по долоні по книгах
на одній з яких пітерська наличка “лімбах”
а у другій закадрили харківську суку
там у другій мабуть вже моя половина
нерозказаною вона залишилась
хоч ніякого кайфу дівча не зловило
ні від того що врешті лишилось невинне
ні від того що згодом спіймало машину
на якій ми доїхали разом додому
де й зліпили докупи свої половинки
власне склеїли — річ зазвичай не у тому
просто вже замахавсь не казати нікому
казку-думку про смерть що справляє ужинки
на обох половинках цієї love story
за сніданком чи просто за глечиком водки
все одно будуть павзи ремарки повтори
і суцільні постскриптуми і невермори
як в листах милорадової доротки
<|endoftext|> 
 <|startoftext|>


за сорочкою в шафу полізеш
і п’ятнадцять іскренківських баб
там зачинених
випхають лізу
ну і бродського чорну валізу
ну і купу довлатівських зваб
хочеш гроб хочеш груб хочеш граб
жовту кофту поверх сорочини
натягнув би і знов зачинив
але хто ж за тобою зачинить?
твій квиток до лірені нечинний
не розплатишся більше ним
за футуропрофесорський німб
за кредиткою в броди полізеш
і п’ятнадцять невипраних брюк
так затримають
праску в сусіди
що нікуди ти вже не поїдеш
ні на південь ані на юг 

<|endoftext|> 
 <|startoftext|>


живчик в тексті ще може намацаєш
ну а серця вже в ньому нема
чи то з призьби в сандалях чи в мафію
в красну армію може стриба
чи ридає в кущах десь ридма
закатрупили може катренами
сонатинами може до сну
затягли як бика на арену
ну й приспати схотіли ну й ну
а можливо пішло на війну
бож все ’дно пародійне це явище
як художник — парсуна Творця
хоч протриматись варто би нам іще
до останнього в серці бійця
щоб співалася пісня оця
<|endoftext|> 
 <|startoftext|>


до чого призводять об’єктні стосунки?
до схем? реконструкцій? кліше?
буває притягують до постерунку
де зойк не вміщається в абриси мунка
а ось буває іще
сидиш у каварні з двома нефертіті
які не вміщаються в
фантазії скорої скорої миті
де сенс не в дуплеті а скорше в гамбіті
що в принципі теж не нове
до чого тобі ці ментальні портрети?
для гри? поминання? різдва?
один з них нагадує усмішку ґрети
і другий не дуже білявий для креда
вірніше для креаторства
і тому обидва не збудять уяви
про паталоґічний нюанс
потрійного сну під державницькі ямби
і навіть не сну а кончини і я би
пішов на останній сеанс
<|endoftext|> 
 <|startoftext|>


мабуть перемогти цей хаoс
так само як облущити маїс —
не дуже важко ось так дивись
берешся ніжно давай берись
і посміхнеться небесний лаос
ні навряд чи єрусалим
оскільки з дияволом там облом
не те щоб не варто шукать за ним
а просто в деструкті немає ком
і в пустоту западає дим
хоч тут виростає-стоїть маїс
як індіянських димів стовпи
і можна здолати хаос аби
тобі нагадали: давай роби
хоч щось зі щоденником анаїс
в якому немає народніх мас
що лущать початок свого кінця
звільняючись від ґудзів і цят
і від гіґієнічних крильцят
і заодно вже мабуть від нас
<|endoftext|> 
 <|startoftext|>


коли зумер в слухавці гуде
коли кров до горла підступає
коли вдома певно ніхт немає
і не буде мабуть вже ніде
я мовчу і зрештою встигаю
як завжди промовчати про те
що Господь іде від заборони
ну а деймон пропонує нам
кілька слів як кілька білих грам
чи хвилин на дроті як на троні
чи в труні де кількість чорних ран
не сховають віцмундирні схрони
де образа — вічна височінь
і проваллям туга ваготіє
і висиш над ними як вітія
розпростертий поміж янь та інь
і навряд колись уже зумієш
ось такий от зрозуміти чин:
що бажання слухавку покласти
це не страх не гнів і не відчай
відробитись мовою мовчань
а сміливість в хаосі чи власне
нехіть до утворених на гасло
слів що ось вже в слухавці кричать
<|endoftext|> 
 <|startoftext|>


що траплялося після від’їзду
не вкладається в амфібрахій
ні дзвінок в якому намисто
запитань про різницю парафій
що з’єдналися на підлозі
розірвалось в солодкій знемозі
ні бажання пізнати наймення
того янгола-охоронця
що тримає тепер щонайменше
за рукав за лікоть за
стронцій
цих питально-чужих емоцій
чим насправді був небезпечний?
тим що відповідати ґречно
можна по-набоківськи просто
от лишень перверзійно дуже
де мовляв мені бути мостом
об’єднавчим чи пак потужним
де мені серця розбивати
коли сніг летить пелехатий
в кришталевій кулі у насті
коли склеїлось щойно власне:
чи то серце а чи оте
що всередині ібт 

<|endoftext|> 
 <|startoftext|>


з контрабандою пам’яти в клунку
майже в шлунку де спить марафет
не лякаючись ні постерунку
ні вабливих донецьких рахунків
я тікаю з майбутніх лабет
в мінарет? в менует? чи в мінет?
те останнє мабуть адекватне
фотоспалаху всіх катастроф
контрабандних минулих уматних
що насаджують пам’ять за ґрати
пари-трійки врятованих строф
де купе? де курець? ну і штоф?
справа в тому що дух а не образ
катастрофі назустріч летить
і зникають слідом аки обри
ні не строфи а ніби як кофри
де моя контрабанда лежить
і щемить? і щомить? і що пить?
мабуть пам’яти не потребує
перехресної станції стан
бо не я пригадаю все всує
а мене може бог дасть врахують
і дозволять останній житан
біломор? білодід? білоштан?
<|endoftext|> 
 <|startoftext|>


коли змилиться це мило
після довгих серіялів
на столі чи на підлозі
де ми ваньку не валяли
де ми часом лиш у ванній
запивали пиво раннє
справа лишиться не в прозі
а в оцій ось у маляві
що напише полонений
рухом поглядом чи фотом
а чи настроєм вагітним
і залишить лист на потім
щоби згодом прочитали
чого тільки ми не мали
в липні березні чи в квітні
обливаних власним потом
як не потом то водою
построзмовного розмаю
що розливсь на підвіконні
де незручно я знімаю
фото джінси чи покрівлю
з постмайбутнього вже римлю
де стомилися вже коні
у судьби стояти скраю
<|endoftext|> 
 <|startoftext|>


признатися не до метаморфоз
в тривалім безлистовнім хронотопі
коли минуле вільне від проноз
і навіть від похапливих погроз
і навіть страх росте убік европи
а все тому що цей буденний страх
породжує минуле без повтору
чи навпаки — повтор як на бобах
росте й росте і завертає nach
ну словом до забутого в комору
а врятувати може лиш коктейль
зі спогадів нічної сарабанди
коли з сантаною шепочеться равель
і з вороном зійшлася анабель
і ще хоч трохи до світанку нам би
не дотягти а зрозуміти що
позбутися нічого неможливо
ні гроз сухих ані змокрілих щок
ні мокрих хідників чи пак стежок
під час нічної салтівської зливи
<|endoftext|> 
 <|startoftext|>


напиши як живеться тобі на блюхера
вулиці імені того хто вмер
від дірочки в голову під кривою люфою
і цибулько з нью-йорка відкаже: блю-хер
і листівку пришле де він ще не під мухою
і трафляє вже шляк від таких манер
напиши як живеться тобі надумано
кимось іншим за лаштунками сну
десь отут над лопанню чи отам під уманню
де летить на юг антилопа гну
чи листівка поштою в небі тyрманом
вочевидь ніколи вже не збагну
напиши як живеться тобі як живеться
якщо живеться ще взагалі
ковтком буковскі чи тома вейтса
мінетом пaмели для томмі лі
а краще малюнкою тінто-меццо
де гулівер іще не змалів
<|endoftext|> 
 <|startoftext|>


отже колись на солодку лютню
так безжурно ми
вигравали
з готельних вікон безповоротніх
звично мружились
на вокзали
а на бога були ті від’їзди
як позаду всі тризни грізні?
це чудово здається знали
отже тепер на біду і злидні
грати
ставити
нарікати?
побачились у травні зустрілися в квітні
сходили у навіґатор
а на фіґа то було не коханє
і побачення бачиш останнє
це нікому виходить не знати
отже тепер безперечний постскриптум:
навіґатор — кафе
інтернет-бездушне
коханє —
слова душевні на вушко
лютня далеко не скрипка
і позаяк вже не бути разом
ні словам ані жодним образам
“ad” лунає останньо-хрипко
<|endoftext|> 
 <|startoftext|>


в році сорок восьмім був футбол
кендзабуро називався ое
начебто ж і відали обоє
що пленер не місце для розмов
під обід? горішки? чи любов?
і не час вже грати на гобої
осінь натягнула камуфляж
щоб застерегти нас від кончини
мацнувши самими лиш очима
гнутий стан команди “стань” чи “ляж”
під футбольні крики? під пейзаж?
і вкінець двох білок роздрочила
і стрибало серце по кущах
котиком знеможено-нервовим
і сідало сонце ніжним львовом
на оте що ніби на очах
під кінець? росло? неначе страх?
і футбол розпочинався знову
<|endoftext|> 
 <|startoftext|>


тут петровський розстрілював білих
тут денікін червоних стріляв
тут мовляв вже не настрій а вили
і якби це не кайф що зловили
то й не знати чи сон а чи яв
настрій стане сторожею тихо
сонце сяде поза гаражі
і ще довго збиватимем пиху
наче попіл чи сонячні крихти
на вогонь набубнявілих жил
дні події і вражені люди
все минатиме поруч і повз
хтось позаздрить знічев’я і плюне
на твердішу за білу валюту
квінтесенцію схибнутих поз
тут мабуть колись і петровський
тут напевно денікін теж
між кущів заплутано й ковзько
з підрозстрільних дівчат так просто
підбирали собі кортеж
ось чому озиратися мусиш
на ходи підозрілий акцент
чи не цілить хтось крутячи вуса
поки ти розбираючи музу
все вдивляєшся в юне лице
<|endoftext|> 
 <|startoftext|>


таємним ключиком дверцята відчиняй
і увіходь без схлипів і без зойків
і падай вже (на зойку?) ні на койку
бо зойка з іншої поезії згадай
ні не згадаєш? ну ти наче бойко
як ніжний і самотній лаовай
хоч дехто уважає що лувей
веселим пітерпеном при дорозі
чи пиво відкоркує якщо в змозі
і не лякатиме личиною людей
чи знов співатиме своє корсетне prosit
як берта ще й марія бендер бей
а ключик це єдине що з життям
отак по-мандельштамівськи надійно
тримає як сніги о панну інну
тримають в харкові отак собі затям
ні не затямиш? ну тоді забий-но
оцю ось казку як мале дитя
у ній печалі зойки і жалі
до хатки світлої пускають дуже рідко
у ній в м’якеньких капцях ходить кітка
ну а чужі не ходять взагалі
тож ключика не потребує хвіртка
зникаючи у світанковій млі
<|endoftext|> 
 <|startoftext|>


сьогоднішній день не почнеться спочатку
як правило він розпочнеться з кінця
з розірваної обережно печатки
можливо з некуплених власно пальчаток
з личини чи налички просто з лиця
як правильно він розпочнеться з крадіжки
чи пам’яти-сну а чи сніго-дощу
як злодій скрадатимешся ніжно-ніжно
сторінку згадаєш малюнок чи книжку
дивись не впусти їх та ні не впущу
як рідко тепер він початися може
з лабет вислизання немов з-під руки —
чи тіла чи щастя чи того що схоже
на ті п’ять хвилин що описував мрожек
мовляв не прожити тепер їх ні з ким
втім розпочинати так розпочинати
призначити автору термін і строк
лягти головою на мокру церату
щоб серце крізь ребра немовби крізь ґрати
в ігорка поцупило огірок
<|endoftext|> 
 <|startoftext|>


осінь все відала чи вже скоро віддасть
ні не кінці там чи тіло своє довгошиє
але й не душу яку на рукав нам нашиє
ніби як наличку на міністерський кадастр
хоч геоґрафія в тому кадастрі паршива
в осінь заходиш як у самотнє кубло
охороняєш всі спогади від недосипу
міряєш поглядом позавіконну осику
і так задумливо вже розстібаючи зіппер
не розумієш куди поділось тепло
ні ще під ковдру залізти й чекати на ту
літеплу казку — не можна? хіба не можна?
можна звичайно алеж і звук тут кожний
тихий знайомий і водночас тривожний
знов нагадає хібащо про пустоту
а в порожнечі сусідські гуки самі
десь там знадвору і зсередини долі
ну а думки про літо якісь аж занадто кволі
їх би отак обережно в гербарій зимі
глянувши в очі стрункій наче смерть тополі
<|endoftext|> 
 <|startoftext|>


годувала їжака в чиїйсь поезії
ловить кішку нині під вікном
і дбайливо важачи на лезі
ні не марафет щоб зранку крейзі
а всього лиш каву з молоком
(порошкову наче в соцзабезі)
думаєш чи не почати знов
згадувати те як починалися
літа перелюбні місяці
впевненістю у непевній галузі
того що сьогодні в юбер алесі
значиться як стиґма на руці
чи як погляд крізь благенькі жалюзі
чи як ластівки без водки на янзці
хоч по тому видаються марними
намагання злапати кота
годувати їжака чи не омарами
кодексами чесними й безкарними
пригостить мовляв вже ніщота
бо не зрозуміти через марево:
це ота що під вікном? ота?

<|endoftext|> 
 <|startoftext|>


тут кава вставляє краще за джойнт
бо немає чим іншим переламатись
і готується серце в забріскі-пойнт
мікеланджелом харківським підійматись
десь туди де немає ґендерних воєн
де існують такі ось гніздечка з вати
для ґумових взаємнень дафнісів-хлой
де відпружена думка як вартовий
ті угіддя обходить периметром тайни
і не гріє вже серце останній набій
і відстріляні гільзи не відлітають
тільки встигнеш сказати “мені б оце айне”
як одразу втрапляєш у слід вже не свій
і не вичистити цих піддослідних стаєн
бо не кава вставляє краще за те
що примушує в річку нас двічі вступати
як в оті порожнечі як в літо пусте
перевбране в нічні фіолетові шати
а безжальної пам’яти лагідний стек
що зуміє потрапити й переламати
як не вуспп твого серця то вапліте
<|endoftext|> 
 <|startoftext|>


Не буде спокою
не буде добра
і достатку
нікому в цім світі
допоки
всі ми
не пройдем через муки
очищення
й над прірвою
Сонцем
поки не постане
покора
природі і хлібу
стеблині і грому
і першому крику дитяти
що наново завтра
продовжити має рід наш –
на цей раз
без Каїна! 

<|endoftext|> 
 <|startoftext|>


Іду снігами… Життя – не казка,
шляхетний князь не подасть руки.
Лиш доля стрічна – потворна маска
наближається до щоки.
Чого іще їй? Поцілувати
моє обличчя, бліде й сумне?
Чужа та доля! Літа, мов грати,
сплелись за нею – чи пустять мене?
Ніде нікого. Ніде нікого –
країну снігу мина і звір.
І блудить лісом моя дорога,
й регоче доля: “Собі не вір!”
І, мов спокуса, огорне вітром,
мов ненажера очима їсть…
І чорним круком над білим світом
кружляє заздрість, кружляє злість.
<|endoftext|> 
 <|startoftext|>


Молоді лелечата,
що вилупились і чудом вижили
після Чорнобиля,
знають набагато більше,
ніж їхні прародичі.
Зелені ялинки, що обсипались
ще малюками
і вдруге вже не радітимуть
сонцю і снігу,
вмирали важче,
ніж їхні прародичі.
Тож хіба можна нині
картати молодь за те,
що вона живе легко?..
Жаль, за гусеничним слідом
бронетранспортера
не видно слідів
знівечених доль…
<|endoftext|> 
 <|startoftext|>


На білому снігу – сліди минулих днів.
На білому снігу – дорога у тумані…
На білому снігу – тепло чужих вогнів,
коротка мить розлуки, освідчення в коханні…
На білому снігу – кришталь замерзлих мрій,
та чорним димом біль – мов тінь з крила лелеки –
паде на сніг отой! І сіра заметіль
повзе із диму в світ за обрії далекі.
То полиновий дим далекої весни!
Ще буде довго він через літа диміти…
А як, скажіть мені, крізь нього перейти,
щоб чорними снігами не йшли хоч наші діти?!
На білому снігу – мереживо зірок
й розсипані коралі червоної калини…
За той смертельний гріх та чи простить нас Бог?
За кров не на снігу – на серці України!
<|endoftext|> 
 <|startoftext|>


Дощі – кислотні.
Сніги – брудні.
Душі – холодні.
Лиця – німі.
Чую чийсь голос:
“Це все мине…”
Та вужчає коло –
світ губить мене.
Бо хто я? Піщинка
в фортечній стіні.
Тонка павутинка
у часу вікні.
Лише б’є у зап’ястя
надривистий пульс:
борися за щастя
й в собі храм будуй!
<|endoftext|> 
 <|startoftext|>


Дме ураган – мов пробує терпіння
в дерев, дахів, у звірів і в людей:
ану чи є у нас міцне коріння?
Ану чи вирве віру із грудей?
Зламались дні в змаганні, мов штахети,
а вітер не вщухає і в серцях…
Назустріч бурі вперто йдуть Поети
і не лякаються тернового вінця… 

<|endoftext|> 
 <|startoftext|>


Стара стіна.Фортечні мури. Тісно
їм тут стояти – між дерев густих…
А тут жило середньовічне місто!
Сьогодні пил за вітром в світ летить…
Стіна – руїна… Обриси невмілі
пошерхлих тіней на пошерхлім тлі…
Вже сіло сонце. Вечір посивілий
схилився в загратованім вікні.
Ти тут ходив, мій пращуре,– я знаю!
Ти тут складав свої сумні пісні!..
Нікого. Тільки голос долинає
з густої тиші – наче уві сні…
Тривожить серце той далекий голос
і закликає дім свій берегти…
Байдужі погляди і лиця йдуть довкола
руїни духу. Пил собі летить…
<|endoftext|> 
 <|startoftext|>


Засніжені віти бузку
повгинались від білої ноші
й, неначе знаки запитання,
стирчать мені перед вікнами…
Як?
Чому?
Навіщо?
Задля чого?..
А я –
не знаю
відповіді… 

<|endoftext|> 
 <|startoftext|>


Незалежна від себе. Від доріг і хрестів.
Незалежна від спеки і холоду. Знову
десь літає душа в неземній висоті,
Де лиш небо і безмір любові.
Незалежна від ласки і ніжності рук.
Від інтриг і брехні. Від нудних серіалів.
Незалежна від сліз. Власних болей і мук,
від пліток і старих ідеалів.
Лиш одна моя рада – те слово живе,
що було безневинним і світлим,
стало раптом невтішним: катує, і рве,
І в неволю веде непомітно.
І вже сонце – не сонце, а пляма сліпа,
коли я не вдихну, мов живицю,
свіжий сік того слова й не зроджу раба,
що у серці копає криницю.
Що спускається вглиб, що із дна джерела,
як надтріснутий дзвін, калатає,
і стою серед літа я, спрагла тепла,
бо двійник мій у небі літає!
Він думками мене студенить і пече,
зазирає в розчахнуту душу…
І пливуть Близнюки серед мрева ночей,
між сузір’їв такі незворушні! 

<|endoftext|> 
 <|startoftext|>


Ще не зав’язані ранети,
ще не заліг у соти мед…
Надтхнення спалюють поети
в буденних справах. Гасне лет
ясних думок, і слів, і прагнень,
от закутий в рими день
на білий цвіт наводить хмари,
на білий світ печаль веде.
І що не вулиця – то ринок:
на продаж душі і пісні.
Німі тіла – немов на ринку:
хто переможе, а хто ні.
У суєті, в цій грі даремній,
у міражах подій, речей…
цвіте весна, а в душах темно,
і цвіт отой вогнем пече...
Втекти! Від бруду. Від утоми.
Від торгу, зборищ, марноти.
Втекти зі світу – не із дому!
Від зла, невігластва втекти.
Але куди? Одна дорога
у всіх, одна є – за межу.
Не обмине вона нікого…
Чи дотягну? Чи добіжу?
Від себе вже не відокремлю
цей грішний, вбогий, нижчий світ…
О земле! Пресвятая земле,
дай сили вірити у цвіт!
Дай вперто зав’язі чекати
і годувати серце знов
живою вірою крізь грати,
що спраглим застають любов. 

<|endoftext|> 
 <|startoftext|>


Ну як тобі
моє ненагримоване обличчя?
Така собі
сіренька пташка із периферії…
А дні все летять, і сідають
птахами
на віття дерев,
на дроти,
на дахи і дороги,
і кличуть мене
кудись вдалеч,
де ночі немає
і місто чарівне
вирізьблює в небі натхненно
одне-єдине слово:
“Воля”… 

<|endoftext|> 
 <|startoftext|>


Весна торкнеться свіжості рядка,
і зайчик сонячний задивиться на тебе.
“Ти чуєш силу?” – запита рука
у дня свого, у серця і у себе.
Про що сьогодні маєм повісти?
Про що ми маєм світу розказати?
Поки ми тут, вже камінь десь летить
у голуба, що мав іще літати.
Поки ми тут – із крил сочиться кров
й невинний птах поволі умирає…
І муза, що прославила любов,
немов від пострілу, від болю замовкає. 

<|endoftext|> 
 <|startoftext|>


До Святої вечері – кілька довгих годин.
До Святої вечері – все життя, мов зітхання.
Народися, Ісусе, і межу перейди,
за якою полегкість від хворіб і страждання…
Народися, Ісусе! Не в молитви словах.
Не в печері, не в стайні, не у яслах – у серці!
Тихо схлипує свічка. Віск на руки сплива.
Перша сходить зоря – у душі аж на денці…
<|endoftext|> 
 <|startoftext|>


Юрба глуха, хоча й рече, що вірить…
Юрба німа: затопче і піде.
Юрба сліпа – ні вогника довіри,
кого хвалила – вже під суд веде…
Не будьмо стадом! Хрест важкий, панове!
Вінок терновий вп’явся у чоло…
Та він іде, щоб сонцем стало слово
і на хресті щоб кров’ю зацвіло.
<|endoftext|> 
 <|startoftext|>


Так Великодні дзвони
Б’ють натхненно, так віще воскресають
Бог і Слово,
і світло з тьми,
а голос – із мовчання,
що неможливо
слухати й не чути,
як б’ється серце
в грудях
у… Христа… 

<|endoftext|> 
 <|startoftext|>


Пребуде цвіт у яблуневій гілці,
у квітці і у бджілці, у росі…
Мізинцем травня на дзвінкій сопілці
З’являюсь тобі, розтану в сльозі…
І не знайти мене ніколи і нікому –
хіба що душу вийме соловей
з твоєї скрипки над розтятим колом
моїх грудей… 

<|endoftext|> 
 <|startoftext|>


Травневий дощ – на свіжість першотрав.
Гримить, тріпоче злива над садами…
Тонкий пагінчик грому не злякавсь,
а притуливсь до дерева листками.
У всьому рух, бажання сонця, ріст –
на перший погляд: переляк негоди…
Почувши силу, вперше ломить міст
стрімкий потік на гребені свободи.
І п’є земля, щоби рости й цвісти,
у вічнім лоні зачинати літо…
Цілує дощ у зблисках золотих
вінок весни, не зірваний ще вітром…

<|endoftext|> 
 <|startoftext|>


Мороз на цвіт. Раптовий і пекучий –
мов ляпас на усміхнене лице.
І знову дні – холодні і тягучі.
І знов початок став чиїмсь кінцем…
О, дай же щастя, милуй нас, природо!
Якщо вже цвіт, то холодом не бий!..
Навіщо геть руйнуєш буйну вроду?
Чи ж має вмерти травень молодий?
Тоді чому його лякаєш грізно,
чом сиплеш снігом в росяні вуста?..
Розквітла вишня день благає слізно
за мерзлі квіти й втрачені літа…

<|endoftext|> 
 <|startoftext|>


Дерево
дико
звіром вдивляється
на цей світ,
на людей,
на ліс поганьблений.
Хто ми –
дерева,
звірі,
нелюди? 

<|endoftext|> 
 <|startoftext|>


Відтанула б
немов бузкова гілка
котру холодну
скрижанілу
тиху
з куща зірвали
й принесли у хату
Відтанула б
зате
лишила б кущ
котрий ще довго
мерзнутиме в тиші
зими холодної
й шепне на вухо
вірші калині вранішній
як з теплим вітром
зацвіте весною
Терплю мороз 

<|endoftext|> 
 <|startoftext|>


Подих весни
молодий чоловік
без шапки
гладко лише вибрите
запах французького одеколону
брунька одинока
на відталій гілці
дихає квітнем
лебідь без пари
на вузенькому
озерці
Жди
не позичай обручки
не квиль і не проси
щастя –
воно само прийде (якщо)… 

<|endoftext|> 
 <|startoftext|>


Холодна,
бита снігом й дощем,
рвана вітром
й голублена сонцем,
порепана
від морозу й від спеки,
зовнішня стіна не знала,
що є на світі
помірний клімат
стін внутрішніх… 

<|endoftext|> 
 <|startoftext|>


Двері зачинені…
нема тобі місця, дитино,
серед багатих…
нема й серед жебраків…
Всі двері зачинені!
То відчини власноруч
хоча б чиєсь вікно!..
Знову земну душу сприйняли за…
… інопланетянина… 

<|endoftext|> 
 <|startoftext|>


Золото – слово
по крихті
збираєш
маєш
чи маєш
скарб золотий?
Чужі погляди
руки
роти
шлунки
зазіхають
обпльовують
відбирають
мордують
твій скарб…
Людоньки! 

<|endoftext|> 
 <|startoftext|>


Осінь – пора натхнення.
Сіється дощ з туману.
З осіннього рівнодення
до жовтого листя ще рано…
Осінь – пора розлуки,
а в небі зійшла веселка!
Миттєвість солодкої муки –
згадка, аж серцю терпко.
Хліба тверда шкоринка
літа тепло ввібрала…
Осінь. Поштова скринька
жолудів назбирала.
Жолуді ще зелені, верес вже губить очі…
Осінь – пора натхнення.
Сонети… Безсонні очі… 

<|endoftext|> 
 <|startoftext|>


Мов птахи, яким не дано відлітати,
тріпочуть на вітрі крила білизни.
Сухий виноград ловить день в свої грати,
сплетені тісно.
Осінь… Чи осінь?.. Трава ще зелена.
Вікна до сонця. Очі – до неба.
Крони зламають і листя черлене
за вітром летить не до тебе… 

<|endoftext|> 
 <|startoftext|>


Ну, не стій же, не стій же - іди!
Серце й так завмирає від болю.
Згубить осінь останні сліди.
Вітер листя жбурне за тобою
і затихне. Настане пітьма.
Сивий дощ дріботітиме в рами.
Я схиляюся плечем до вікна –
тихо вічність проляже між нами. 
<|endoftext|> 
 <|startoftext|>


Стоїш мала й невинна, мов дитина.
Під місяцем виблискує роса.
Осіння ніч. Безлюддя. Спить Долина,
і схилені над небеса. 

<|endoftext|> 
 <|startoftext|>


І так на серці щемко і тривожно,
вві сні зітхає стомлена земля.
Комашка кожна і стеблинка кожна
молитвою до тебе промовля. 

<|endoftext|> 
 <|startoftext|>


Душа вбирає всі недуги світу
і тихо просить в осені тепла.
Достиглі яблука. Початок пізньоцвіту.
Як добре! Ти ще не перецвіла… 

<|endoftext|> 
 <|startoftext|>


Іще зелені падають горіхи,
та жовте листя на розлогих вітах…
Старий горіх
поважно у такт вітру
хитаю короною
і споглядає на два кволі саджанці –
мабуть, не впізнає своїх
онуків… 

<|endoftext|> 
 <|startoftext|>


Холодна осене
не клич поспішно зиму
хай розцвітають буйно
хризантеми
і наче в храмі
в золотій алеї
нам сиплють на дорогу
білий смуток
що має рушником
лягти під ноги… 
<|endoftext|> 
 <|startoftext|>


Вітри осінні совами кричать,
у передмістях будять вікна сонні…
Дивлюсь на світ крилатим лелечам
з твоєї чоловічої долоні.
А десь палають зоряні світи,
десь квітнуть зорі, мов у травні вишні…
Невже зі мною ти не полетиш
лише тому, що був надміру грішним?
Земля чекає віри й чистоти,
опісля зливи – сонця й воскресіння
Збагнути вічність… Вчасно прорости
новим стеблом, не втративши коріння!
А ти смієшся: дерево буття
поволеньки над нами усихає…
А я в польоті лиш люблю життя!
А я в очах твоїх надію виглядаю.
Й, почувши спрагу крил своїх малих,
у слабкості своїй, всесильна духом,
тебе залишу для забав земних,
бо прагну лету, неба, сонця й руху!..
<|endoftext|> 
 <|startoftext|>


Між кольорами тінь –
холодна, чорна…
І в тіні тій
свого нема нічого:
вона є деревом, і квіткою,
й будинком,
й стовпом, і павутинкою –
всім одночасно, та нічим насправді,
бо все залежить,
як повіє вітер,
з якого боку хмара буде й сонце…
А кошеня
старається спіймати
ту тінь й дивується намарно,
коли остання, наче хитра миша,
собі втікає по землі кудись… 

<|endoftext|> 
 <|startoftext|>


Мов довгі змії
ці тонкі дерева
покручені і вигнуті дочасно
над садом вдосталь
не здобувши світла
зросли у небо
поза садом
поза
чужими тінями
плодами
листям
гіллям
очима бджіл
метеликів
вогнями
Вони сумні
суворі
і…безплідні –
вся сила витрачена
на опір темені…
<|endoftext|> 
 <|startoftext|>


Воркує голуб
за вікном балкона
б’є звуками у груди
біла тиша росою дзвонить
з вранішніх акацій
Письменник одинокий у вікні
розхристує із вітром
свій рукопис
в якім бракує крапки на сторінці
що вірить у продовження
<|endoftext|> 
 <|startoftext|>


Тихо. Сумні дороги
в полях за селом згасають.
Місяць на обрії мовби чекає на когось.
Вітер в садах засинає…
Темно. Місячне світло кволе
не в силі пробити темінь…
Ніч – наче черниця- вітра уперто молить,
здіймає габу до неба…
Вогко. Дерева у росах і трави…
Хата поблискує дахом…
Барвінок подвір’ям плете собі сни кучеряві…
Безсонне вікно ловить Всесвіт палаючим птахом…
<|endoftext|> 
 <|startoftext|>


Переоре – переборе
світ
час –
зморшки залишить
на корі,
на лиці,
на дорозі, що в обрій вростає
деревом… 

<|endoftext|> 
 <|startoftext|>


Ріки рвуть серед повені греблі.
Ріки кришать бетонні мости.
Дзвін і гуркіт.Холодні – не теплі
Б’ють дощі день і ніч з висоти.
А у горах сполохана крига
з ревом суне з похмурих вершин!..
І життя розгортається книга
буйним подихом митей, хвилин.
Час – неначе вода – все змітає:
і наснагу, й стремління, й пергу…
Каламуть, каламуть не питає –
осідає в серцях на бігу.
А прийде довгожданне затишшя:
сад без цвіту, без плоду – авжеж!..
І дорога, що йшла на узвишшя,
геть розмита дощенту вже…
<|endoftext|> 
 <|startoftext|>


Кмин дозріває. Яре літо. Спека…
Летить за обрій вітер – суховій…
Поки є час, лови свого лелеку!
Лови цю мить! Іди – не стій!
За полем – ліс. Десь там Сивуля плаче,
а люди кажуть: “З люті клекотить!”
Гарячий пил і жита цвіт неначе
затьмарити схотіли всю блакить.
І виднокруг у мареві зітхає,
шлях одинокий за долину впав…
З гори на гору поглядом світаю,
допоки серпень стежку не догнав.
<|endoftext|> 
 <|startoftext|>


Ти – не Бог,
і я не свічка
у храмі душі твоєї…
А пелюстя вогню,
що зветься коханням,
пече нас,
гріє
і голубить
але, допоки
день стоїть над світом,
ніхто не вгледить поміж нас
того вогню… 

<|endoftext|> 
 <|startoftext|>


Заснуть вітри холодні, безголосі…
Крізь посмішку побачить хтось мій сум…
А чоловік, що вірить у красу,
потопить руки у моїм волоссі…
І скаже тихо, як не знає сам:
“Все тлінне, тлінне на цім тліннім світі!”
Ми при житті соромились любити,
тому й згасають зорі в небесах.
Тому й не гріє, а вогнем пече
раптове слово, викресане із болю…
І вже не втримає чиюсь розбиту долю
хоча й міцне, але чуже плече. 

<|endoftext|> 
 <|startoftext|>


Легенький дотик поцілунку
тихий,
мов сів метелик на щоку,
мов сонях
зійшов зернятком
і побачив сонце,
торкнувся променя і виріс…
Мов листок
до квітки нахилився…
Ще буде той вогонь,
що спалить
серце… 

<|endoftext|> 
 <|startoftext|>


Я дуже хочу, щоб тебе
за мною серце заболіло.
Та в ніч невпинно день іде
і мертвим сном вкриває тіло.
Заснеш. Забудешся. Згорить
при зорях десь небесний погляд.
Не заболить, не заболить
байдуже серце – знаю добре!
Не заболить… Чуття – німі.
Холодні тіні пропливають.
І не весні, і не зимі –
осанну темряві співають.
Покірно моляться до стін,
пильнують сон твій так охоче…
Моя надія – то лиш тлін,
пожухлий жар у серці ночі.
Але любов моя дзвенить
струмком невпинним між снігами,
і, раз жива вона, болить,
й пливе, мов ниточка, за нами… 

<|endoftext|> 
 <|startoftext|>


За краплями краплі – збігають дощі.
За митями миті – збігає життя.
Осінь фарбує багрянцем кущі,
листя пожовкле несе в небуття.
День покоротшав – смілішає ніч,
зоряним пилом притрушує сад.
Зоряний хлопчику, вийди навстріч
крізь порожнечу і листопад!
<|endoftext|> 
 <|startoftext|>


Чи це ти? Усміх твій і не твій…
Ну, а може, це посмішка літа
на дорозі оцій крижаній,
що примружилась снігом до світла?
Ніби сон твоя постать в снігах,
ніби тінь від минулої ночі.
Ти прийшов! Знову спогадів птах
у душі моїй дзвінко тріпоче.
Ти прийшов, подолавши роки,
ти здобув перемогу над часом.
О, як віє теплом від руки,
і весною, і все-таки щастям.
<|endoftext|> 
 <|startoftext|>


Той чоловік – сумний собі невдаха,
що вчора мені вірші дарував,
назавтра стане вічним болем-птахом
серед мисливських ігрищ і забав.
Його собаки зацькують, замучать,
святу надію вирвуть з серця геть!
Лиш голос віщий, сильний і живучий
проб’є у душах зачерствілу твердь.
<|endoftext|> 
 <|startoftext|>


Ти вже чернець.
Самотність – розкіш Божа.
Сидиш у келії і молишся собі.
Навколо тіней мовчазна сторожа,
і монастир зітхає у журбі.
Чи все знайшов? Те, що шукав, погасло,
мов свічка у натомленій руці.
Старі слова мов зашкарублі гасла,
і поцілунки стерлись на щоці.
Була ж любов? Була тобі розрада?
Але то вже неправда, що була.
Нема ні болю, ні жаги, ні чаду,
ні п’яного від пестощів тепла.
Нема нічого.Келія.Молитва.
І чорна одіж. Й всемогутній Бог.
Не балансуєш вже на лезі бритви
і не торкаєш відчаєм думок.
Усе надійно. Тихо. І не страшно,
що у нащадках не продовжиш днів.
Душа під неба куполом, мов пташка.
А тіло – у сорочці гамівній. 

<|endoftext|> 
 <|startoftext|>


Таке життя коротке
П’ю вустами
калиновий сік
просто із грона
а ти
очима
п’єш мої вуста
і не торкавшись один одного
ніколи
ми разом відбуваєм строк
ще бути в заціпенінні смаків
кожне
у своїм 

<|endoftext|> 
 <|startoftext|>


Мої долоні –
то тривога,
сум,
то злет пера,
то прагнення до щастя,
то лист сумний,
то оберіг тепла
і доторк ніжності
до твого слова… 

<|endoftext|> 
 <|startoftext|>


Стіл – німий,
він не розкаже, ні, всього,
що бачив…
Лише тремтить
при згадці кулака,
котрий
по ньому грюкав… 

<|endoftext|> 
 <|startoftext|>


Не даруй мені нічого
крім незабудок
живих
шукай-знаходь
притуляй до очей
не зів’януть
сполохаєш щастя блакитне
сахнуться долоні
щоки
губ солоних
забудеш
забудеш
що маєш в руках
скарб живий
невмирущий
не полохай цвіту
люби його ніжно
з першого погляду! 

<|endoftext|> 
 <|startoftext|>


Три ряди осик
ось-ось впадуть
під бензопилою
і ревом стануть
мені
поперек горла.
Ворона
щось кричатиме
услід,
пеньки, мов зуби,
тягнутимуть з ясен
землі
важким трактором,
і ями чорні кровитимуть багном,
лякатимуть
небо… 

<|endoftext|> 
 <|startoftext|>


Старезна шафа
шашелем поточена
рипить-скрипить
і стогне
мов баба перестаріла
Коли ж її
із місця зрушили
востаннє зойкнула
і розкололася надвоє
злякалася мабуть
що заберуть її
в “баборню”
мов стару
Теклю 

<|endoftext|> 
 <|startoftext|>


Ніде нікого.
Тиша.
Бруд.
Сміття.
Кам’яні сходи, і підвал,
і простір для ночі
між діркою в даху
аварійного будинку
й… озонною діркою
понад світом! 

<|endoftext|> 
 <|startoftext|>


Око ромашки
в трикутнику лісу
дивувалося довго
з колючого дроту
й таблички,
на якій були трикутником
намальовані
три пелюстки… 

<|endoftext|> 
 <|startoftext|>


Згоряю свічею у травах ранкових.
Впадаю у буйну, холодну свічу.
І світиться слово, і вруниться слово,
пливе час у вічність – зорею лечу…
Я дихаю травнем. Я дихаю сонцем…
Та коло скінчилось – останній виток…
Хто стане сьогодні моїм оборонцем?
Хто скласти зуміє роздертий листок?
На березі пусто. Між зорями темно.
Між хвилями тісно. Лиш проблиск в словах…
І віриться серцем: перо недаремно,
таки недаремно світилось в руках!
<|endoftext|> 
 <|startoftext|>


Товчемося над прірвою без світла,
у черзі днів вистоюєм за “щастям”.
А вже Зоря у небі знов розквітла,
щоб кожен з нас на білім світі спасся.
Уздріти те, чого не вгледить око.
Почути те, чого не зловить вухо.
Не тлінний скарб підносити високо,
а скарб душі освячувати духом!
Минеться все: колиска і могила,
постане вічність – кара і спокута
чи нагорода за Любові силу?..
Так возлюбім, щоби в гріху не бути!
<|endoftext|> 
 <|startoftext|>


Промінням зачинаю віще слово,
його отець – натхнення світлий звук.
Тож хай ім’я святиться із любові,
з добра і правди зроджене, із мук.
Промінням зачинаю тло картини,
де золоте всміхається Дитя…
Ділю життя на рівні половини,
де гріх і проша, мука й каяття.
<|endoftext|> 
 <|startoftext|>


… Я обриваю
свою пісню
на півслові…
Старенький акордеоне,
хіба ти не довіряєш мені
свого голосу?..
Довгі тіні у вікна…
День замикає
круг свій останній
зеленим кільцем
недостиглих пшениць на обрії…
Я не хочу кінця!
Дорога,
вузька, кам’яниста,
зупиняється раптом під хатою
й наче наказує:
“Йтимеш – неодмінно прийдеш…”
Боже,
дай мені віри,
що ця дорога (як і та – в світ краси)
не веде
в… нікуди! 

<|endoftext|> 
 <|startoftext|>


І на їхні голови поклавши,
сутінки із яструбиних крил.
І загорнуть лихоліття наше
в тепле листя, в золотавий пил:
рибою пливи, свідзинським; кавою
посмішку залий. І за одвірком –
за три кроки погляду лукавого
не зітреш за шклом. І з нашим віком
в теплім листі порпайся. Зануриш
голову у жолоб річки. Блудять
мертві очі. І кого ти дуриш
з цеглою й підошвами на грудях?
Трубадури дудку і підсвічник
ще проп’ють у корчмі, але корчить
лихоліття лиховісну вічність
руки заламавши в зблиску вовчім,
що на їхні голови поклавши,
ніч – як черево вочиці – і схолоне,
зупинившись кров, але настрашиш
тих світів заюшену заслону.
Блудиш по світах, петляєш. Втечу
рибам напитай – втікач самітний.
І заходить тінь чиясь за плечі
й крейдою твій контур точно мітить.
<|endoftext|> 
 <|startoftext|>


Погляд обтятий – як сад,
таїнство вислідів вовчих,
тіні тонкі поторочі
темні століття летять,
наче й хто крила зламав,
відкнязювавши як Йорик.
І перебіг темний дворик
в сонм вогнеликих комах.
<|endoftext|> 
 <|startoftext|>


сніг летить з останніх століть
і сторожа обдерта стоїть
і стинає ті голови вражі
і солодку звізду на язик
аби голос згорівши не зник
бо не вимести з горла ту сажу
чи в різдвяну сльоту на дворі
заблудились варяти й царі
обминаючи світ і господу
на чолі письмена на руці
на столі як свічки в молоці
божих слів нерозгадані коди
хтось вписав в цей святий циркуляр
на самітниць і кінчених лярв
на п’яниць з пролетарського кодла
тільки тягне грекиня ту нить
і століття навпіл надломіть:
видно чорний квадрат чорне коло
ліній рівні ряди голоси
хто сторожу за кого просив
відгортаючи сніг як завісу
півстоліття лежить горілиць
в головах сонми збуджених птиць
і два кола утворюють 8
самота у металі числа
мідь осіння у шкіру вросла
письмена як ікони зчорніли
але там ні шиша ні гроша
тільки дуля і “на хрен душа”
й птиці дзьобають зерно неспіле
суєта з тебе ліпить страшну
до століть прикипілу вину
дар твій вимокне ув алкоголі
апокаліпсис ствердлих осіб
аби місце ніхто не посів
ніби циркулем виріжеш в колі
<|endoftext|> 
 <|startoftext|>


Теплий плащ горіхового тіла
шпилькою пришпилений до шкіри.
Буква голосна летить несміло.
Світить око місяця крізь діри.
Розплетеш алфавіт – тільки альфа,
плащик прихистить і хист, і схиму.
І крило на вітрі, наче арфа,
і шипшини шия носить зиму,
мов коралі. І гніздо притулку
у проваллі пам’яті і глини,
і сюрчання в вусі, наче стукіт,
дерев’яних пальців об годинник.
<|endoftext|> 
 <|startoftext|>


Чи самотності цезарів двір
і різдва дереворіз, як пуща,
протинаєш ніч немов папір
флейтою стебла і слів пастуших,
з ящірки і мушлі, з порожнин,
вигребши підводну сажу світла,
мідні труби витягнуть – один –
одиниця звуку, як ловитва,
в пазурах у звіра, у воді,
тіло не розідреш і не склеїш.
Оси схими – тільця золоті –
в чорноті каміння і камеї,
пустотілість мушлі – се пастух
полчищ звуку від труби і флейти.
Випасаєш тіла білий дух –
розітерту горошину крейди.
<|endoftext|> 
 <|startoftext|>


за чарку і за стіл читаєш вірші
неначе ідля них сі тайни і письмо
посли зими прозорі і смирніші
і золота бджола – липкого цвіту мох –
віконця Бога ліплені із глини
і голос наче дим над пустерем – і три
особи Божі – книга як години
дописана була час витікав витри –
мував ріку і тінь її спасенну
що з ліній берегів сповзаючи зника
ти з’єднував часів напівпрозору сцену
півкруглий знак питань у коло замикав
в зеленому піску твій паперовий янгол
зимівлю самоти покинув і забув
важку олію сну – і стовбурами яблунь
запахне тьма віків подібна трубу
дорога лиць при рівновазі ліній
лаштуєш кораблі дописуєш стихи
які Господь простить – і з павутин осінніх
витрушуєш бджолу і крилець пил сухий
<|endoftext|> 
 <|startoftext|>


В самоті, де тепло і солодко,
темна персть, як черепаша плоть.
Дні сепневі – сірники короткі –
дерево і скло, і сам Господь.
Вже ріки нема – ні за рікою
жінки золотої, ні снаги
звуку паперового, що втроє
складений, як вірші і сніги.
Осені цегельня, цера снів.
Теплий дим, прокислі вина часу.
Янголи – як тінь на полотні –
зупинились, не відкривши засув
остраху. Ні тиші, ні ридань.
Порожнеча вічності як нори.
Звірі розділилися в родах,
іменах, як голоси на хорах.
Й тільки там, де самота сама,
Й вина часу згіркли, і для тіла
стебельця тоненького – зима –
чорне й біле, як самотність ділить.
<|endoftext|> 
 <|startoftext|>


Темний ієрогліф відмикав
тінь качок над озером і осінь.
Ключ Господній віднесла ріка
сад бажань, як пуща. Плодоносить
вимоклої сливи тінь.Не спиш
пізнаєш по звуках батьківщину.
Тогорічним снігом світ ліпи
яшмою води і дном години.
Вимерз сад бажань – і угорі
час тисячоліть, як дим розвіявсь
у повітрі знаки підборідь,
знаками очей не володіють,
гибіють, протявши біль і сніг,
батьківщин минулих вовчі нори,
отвори свідомості й вогнів,
здихавшись самотності й покори.
Зосередиш погляд на траву,
із вчорашніх сутінок, зі схову:
сніг народить землю цю нову,
в метрвім тілі, цю прохору мову
здичавілих воїв і мечів,
довкгих снів і пагорбів зелених,
виокруглить пелюстки свічі
берег річки золотої глини.
<|endoftext|> 
 <|startoftext|>


батьківщина
батьківщина – се мій дідо і я,
що
перед Водохрещем ходимо
по оборі, освячуюючи
нашітяжко зароблені ним
маєтки,
я ношу велику миску з водою,
немов повний місяць, не розхлюпуючи ні краплі
батьківщина – се маленька
дівчинка на піщаному березі.
І видно лише пташині рухи її
тіла,
і вона чомусь схожа...
на мою дочку
<|endoftext|> 
 <|startoftext|>


Кохання нетривке. Ламається, і рветься,
І губиться воно під пресингом подій.
Сьогодні ти поет, а завтра – все минеться,
З душевним кажаном ти вступиш у двобій.
Він пазурі тонкі занурює у тебе,
Ілюзії руйнує помахом крила…
Ти очі вгору звів, та не побачив неба,
Бо замість снігу з нього падає зола.
Тонути в морі сліз людині ні до чого.
Простіше посміхнутись, коли на серці шрам.
На ешафот веде віршована дорога.
Кохання нетривке, і ти це знаєш сам.
<|endoftext|> 
 <|startoftext|>


Побудуємо світ на руїнах старих цвинтарів,
Квіти вирвемо з серця, залишимо пил реп’яхів,
Щоб дивилися очі чиїсь з-під колишніх могил, -
Не втечеш від обіймів скелета, не маючи крил.
Сяде промінь іржавий на листя болотяних лап.
Де раніше був хор – там тепер лише соло для жаб,
Де раніше був світ – у багні тануть залишки дня,
Там панує не мавпа – людиноподібна свиня.
<|endoftext|> 
 <|startoftext|>


Серце моє, я не можу забути,
Як ти дзвеніло в період кохання.
Хочу цю ніжність я ще раз відчути.
Не зупинись перед словом благання!
Серце моє! Ми у тому не винні,
Що почуття на долонях в нас тануть,
В рай відлетять, як пісні солов’їні,
Нам залишаючи лиш світлу пошану.
Серце моє! Ну хіба я твій ворог?
Чом ти так часто ведеш у неволю?..
Наша байдужість не згине так скоро.
Так збережи нас від смерті і болю!
Струмінь повітря в обличчя повіяв…
Що це: ілюзія? може, розвага?..
Доки живу, доти житиме мрія:
Серце моє – почуттів перевага.
<|endoftext|> 
 <|startoftext|>


Я беру у життя все, що можна узяти,
Я – людина, і я усвідомлюю це.
Я любов’ю прикрасив свої постулати,
Малював на скрижалях я Боже лице.
Я молився тихенько у час безнадії.
Я сміявся у вічі своїх ворогів.
Зникли сльози і більше не змочують вії, -
Відіслав я у вирій замерзлих птахів.
Я тепер, що б не сталось, завжди посміхаюсь,
Чи то кара небесна, чи галас віків.
Все ж за роки прожиті нерідко караюсь,
Але я не благаю прощення гріхів.
Я спокутую їх…
Коли прийде розплата,
Зійде сонце, на землю зірки упадуть,
Коли постать, давно на хресті розіп’ята,
Знову піде між люди, в земну каламуть.
<|endoftext|> 
 <|startoftext|>


Я хочу бачити тебе
На сході душ людських, о Боже!
В безодню світ мене веде
І люди дивляться вороже.
Блукаю я в твоїх лісах.
Твої озера – мов  тенета.
Застиглий вислів на вустах:
“Земля – не місце для поета”.
Я йду крізь полум’я віків,
Мене спалила – прохолода,
А влітку – спека почуттів!
Це називається – Природа…
Я стукаю в людські серця,
В них пусто – не моя провина.
Я – плід вчорашнього митця,
Це називається – Людина!
<|endoftext|> 
 <|startoftext|>


Мандрує ніч, неначе чорна кішка,
Пронизує гарячий подих днів.
Життя не вічне. Зачекай ще трішки,
Не покидай його без зайвих слів.
Ти бачив мої сни, бентежив мрії,
Розрізав очі сонячним промінням,
Ходив до мене стежками надії,
Закидав серденько дрібним камінням.
Думок твоїх колекцію збираю,
Без зброї у руках іду до бою,
Коли тебе немає – я співаю,
Коли ти є – роблюся мовчазною.
Вода з твоїх очей тече, як з крану,
Твоє кохання – запорука щастя,
Твоє життя нагадує оману.
Не дав Господь мені туди попасти…
<|endoftext|> 
 <|startoftext|>


Ненароджена думка по світу блукає,
Незакінчена фраза горить на вустах.
В серці морок, і дійсність, мов привид, лякає.
Поглинаючи світло, спускається дах.
Декаданс почуттів перетнув мою долю
Невгамовним бажанням забути про все.
Я простую в життя, та не знаю пароля,
Розважаючи мозок дешевим есе.
Ніч врізається в землю пітьмою розпуки,
Навіть щира природа не любить мене!
В море сліз безупинно занурюю руки,
Та не змити сльозами сумління брудне.
<|endoftext|> 
 <|startoftext|>


На рейках я удосвіта дрімаю,
Насвистуючи реквієм в душі,
Та згусток крові горло колупає,
І лезом б’ють невидимі ножі.
Запльоване сніжинками обличчя
Я повертаю до небесних грат.
Моє життя – прострочена добича
Натомлених, безкрилих янголят.
На рейках я удосвіта дрімаю,
Вуста шепочуть слово чарівне,
А десь так само потягу чекає
Те серце, що покинуло мене.
<|endoftext|> 
 <|startoftext|>


Як приємно повертатись
Після довгої розлуки;
Покохавши, посміхатись,
Коли смерть цілує руки.
Як приємно зрозуміти
Те, що все на світі грішне,
І, зірвавши ніжні квіти,
Привітатись із Всевишнім.
<|endoftext|> 
 <|startoftext|>


Не зрізайте шлях до раю,
Він і так не за горами.
Світу кращого немає,
Ніж оцей, що поміж нами! 

<|endoftext|> 
 <|startoftext|>


Коли мрії порушать прозорість очей,
Коли сяйво затьмарить цариця ночей,
Коли квіти зів’януть під натиском ніг,
Коли ти роздаси все, що в серці беріг,
Коли руки чужі руйнуватимуть світ,
Коли смерті при зустрічі скажеш: “Привіт!”,
Коли щастя не зможеш ділити на двох,
Помолися під небом – і вибачить Бог.
<|endoftext|> 
 <|startoftext|>



Вересневими дощами розмиваю біль,
І, вдихаючи повітря, відчуваю хміль,
Намагаюся зростити сад своїх думок,
Від реальності до міфу роблячи стрибок.
Що ж це коїться зі мною вже четвертий рік?
Зупинись хоч на хвилину, пам’яті потік.
Це життя мене загнало в рамки статус-кво,
Це постало проти мене все моє єство.
<|endoftext|> 

